禪師名居訥，字中敏，出于蹇氏，梓州中江人。生而英特，讀書過目成誦。年十一，去依漢州什邡竹林寺元昉，十七試法華得度，受具於穎真律師。以講學冠兩川，耆年多下之。
會有禪者自南方還，稱祖道被天下。馬大師，什邡人，應般若多羅讖。蜀之豪俊以經論聞者，如亮公，而亮棄徒隱西山；如鑒公，而鑒焚疏鈔，稱滴水莫敵巨海。訥憮然良久，曰：汝知其說乎？
禪者曰：我不能知也，子欲知之，何惜一往！
訥於是出蜀，放浪荊楚，屢閱寒暑，迄無所得。西至襄州洞山，留止十年，讀華嚴論，至曰：須彌在大海中，高八萬四千由旬，非手足攀攬可及，以明八萬四千塵勞山，住煩惱大海。眾生有能於一切法無思無為，即煩惱自然枯竭，塵勞成一切智之山，煩惱成一切智之海。若更起心思慮，即有攀緣，即塵勞愈高，煩惱愈深，不能以至諸佛智頂也。三復之，嘆曰：石鞏云：無下手處。而馬祖曰：曠劫無明，今日一切消滅。非虛語也。
後游廬山，道價日增，南康太守程師孟請住皈宗，遂嗣榮禪師，又住圓通。仁宗皇帝聞其名，皇佑初，詔住十方凈因禪院，訥稱目疾，不能奉詔，有旨令舉自代，遂舉僧懷璉，禪學精深，在居訥之右。于是詔璉，璉至引對，問佛法大意稱旨，天下賢訥知人。訥臨眾簡嚴，不妄言笑。嘗習定，初叉手自如，中夜漸升至膺。侍者每視以候雞鳴，其精進如此。住持二十年，移住四祖、開元兩剎，所至叢林，號稱第一。既老，休居於寶積巖。熙寧四年三月十六日，無疾而化，閱世六十有二，坐四十有五夏。歐陽文忠公貶異立教者，獨尊敬訥，與賢良蘇洵明允游相好云。
贊曰：法道陵遲，沙門交士大夫，未嘗得預下士之禮，津津喜見眉目。訥卻萬乘之詔，而以弟子行，其尊法有體，超越兩遠，觀其標致，可諷後學。至于臨眾造次，不忘自治。在易，家人上九，有孚，威如，終吉。曰：威如之吉，反身之謂也。
禪師名道臻，字伯祥，福州古田戴氏子也。幼不茹葷，十四歲去上生院，持頭陀行。又六年，為大小經論，置不讀曰：此方便說耳！即持一鉢走江淮，所參知識甚多，而得旨決於浮山遠禪師。
江州承天虛席致臻，非所欲而游丹陽，寓止因圣。一日，行江上，顧舟默計曰：
當隨所往，信吾緣也。
問舟師曰：載我，船尾可乎？
舟師笑曰：師欲何之？我入汴船也。
臻云：吾行游京師。
因載之而北，謁凈因大覺璉禪師，璉使首眾僧於座下，及璉歸吳，眾請以臻嗣焉。開法之日，英宗遣中使降香，賜紫方袍、徽號。京師四方都會，有萬好惡貴人達官日填門，而臻一目之。
慈圣上仙，神宗詔至慶壽宮，賜對甚喜。詔設高廣座，恣人問答，左右上下得未曾有，懽聲動宮殿，賜與甚厚。神宗悼佛法之微，愍名相之弊，始即相國為慧林、智海二剎，其命主僧必自臻擇之。宿老皆從風而靡，高麗使三僧來就學，臻隨根開悟。神宗上仙，被詔至福寧殿說法，詔道臻素有德行，可賜號凈照禪師。
臻為人渠渠靜退，似不能言者，所居都城西隅，衲子四十余輩，頹然不出戶，三十年如一日。元佑八年八月十七日歿前，嘗語門弟凈圓曰：吾更三日行矣。及期，沐浴更衣，說偈已，跏趺而化，閱世八十，坐六十有一夏。
臻性慈祥純至，奉身至約，一布裙二十年不易，用五幅才掩脛，不多為叢褶，曰：徒費耳！無所嗜好，乃能雪方丈之西壁，請文與可掃墨竹，謂人曰：吾使游人見之，心目清涼，此君蓋替我說法也。
初說法于慶壽宮，僧問：慈圣仙游，定皈何所？
臻曰：水流元在海，月落不離天。上悅以為能，加敬焉。
贊曰：余至京師尚及見之，時年已八十，褊首婆娑，面有孺子之色。取次伽梨，曳履送客，可畫也。黃魯直題其像曰：老虎無齒，臥龍不吟，千林月黑，六合云陰。遠山作眉紅杏腮，嫁與春風不用媒，老婆三五少年日，也解東涂西抹來。
禪師名法秀，秦州隴城人，生辛氏。母夢有僧癯甚，須發盡白，托宿曰：我麥積山僧也。覺而有娠。先是，麥積山有僧，亡其名，日誦法華，與應乾寺魯和尚者善。嘗欲從魯游方，魯老之，既去，緒語曰：他日當尋我竹鋪坡前，鐵強嶺下。俄有兒生其所，魯聞之，往觀焉，兒為一笑。三歲，愿隨魯皈，遂冒魯姓。
十九通經為大僧，天骨峻拔軒昂，萬僧中凜然如畫。講大經，章分句折？矧又曰：因以有悟哉！其氣拂膺。
去，至無為鐵佛，謁懷禪師，懷貌寒危坐，涕垂沾衣。秀易之，懷收涕問：座主講何經？
秀曰：華嚴。
又問：此經以何為宗？
秀曰：以心為宗。
又問：心以何為宗？秀不能對。
懷曰：毫厘有差，天地懸隔。秀退自失，悚然乃敬服，愿留日夕受法。懷公移池入吳，秀皆從之十年。初說法於淮四面山，杖笠之包具而已，衲子追逐，不厭饑寒。秀哀祖道不振，叢林凋落，以身任之。
住棲賢，有僧文慶寒陋不上眼，秀遣督割稻石橋莊，既辭去，有識者曰：慶出世湘鄉寺十余年，云蓋顒禪師嗣也。
秀遣侍者追謝之，且迎以還山。慶曰：竢稻入囷乃還。秀心奇之，稱於眾，後住棲賢二十年，秀寔使之也。
蔣山元禪師歿，舒王以禮致秀嗣其席，秀至山，王先候謁，而秀方理叢林事，不時見，王以為慢己，遂不合棄去。住真州長蘆，眾千人，有全椒長老至，登座，眾目笑之，無出問者。於是秀出拜趨問：如何是法秀自己？
全椒笑曰：秀鐵面乃不識自己乎文書聚火之，以院事付一僧，八月辛未歿，閱世六十有一，坐四十有一夏。
贊曰：懷禪師五坐道場皆衰陋處，而能使之成寶坊，安真能世其家者也。安笑秀公架大屋，養閑漢為癡，正當以漫晉卿墨戲并按也。