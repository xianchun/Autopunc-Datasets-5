師造智門，即伸問曰：不起一念，云何有過？門召師近前，師才近前，門以拂子驀口打；師擬開口，門又打，師豁然開悟。留止五年，盡得其道，乃復徧參。
師到大龍為知客。一日，問曰：語者默者不是，非語非默更非，總是總不是拈卻，大用現前，時人知有，未審大龍如何？
龍曰：子有如是見解？
師曰：這老漢瓦解冰消。
龍曰：放你三十棒。師禮拜歸眾。
龍卻喚：適來問話底僧來。師便出。
龍曰：老僧因甚麼瓦解冰消？
師曰：轉見敗闕。
龍作色曰：尀耐！尀耐！師休去。
後舉似南岳雅和尚，雅曰：大龍何不與本分草料？
師曰：和尚更須行腳。
問羅漢林曰：法爾不爾，如何指南？
林曰：只為法爾不爾。
師曰：大眾記取某甲話頭。拂衣歸眾。
林下堂，卻令侍者請師至方丈，問：上座適來不肯老僧那？
師曰：和尚當代宗匠，焉敢不肯？
林曰：你為甚拂衣歸眾？
師曰：還許某甲說道理也無？
師覺知之法。且作麼生作個見底道理？若言不見，又道巍巍實相，逼塞虛空，為甚麼不見？
僧問：如何是向上一路？
師曰：腳下底。
曰：恁麼則尋常履踐。
師曰：莫錯認。
僧問：毘目仙人執善財手，見微塵諸佛。祗如未執手時，見個甚麼？
師曰：如今又見個甚麼？
師性高簡，律身精嚴，動不違法度。暮年，三終藏經，以坐閱為未敬，則立誦行披之。黃龍南禪師初游方，年方少，從之屢年，故其平生所為多取法焉。嘗曰：棲賢和尚定從人天中來，叢林標表也。
化主歸，上堂：世間有五種不易：一、化者不易；二、施者不易；三、變生為熟者不易；四、端坐吃者不易；更有一種不易是甚麼人？良久，云：。便下座。
師問翠巖：承聞首座常將女子出定話為人，是否？
巖曰：無。
師曰：奢而不儉，儉而不奢，為甚道無？
巖曰：若是本分衲僧，也少他鹽醬不得。
師卻回首喚侍者：報典座，明日只煮白粥。
師風度凝遠，叢林中有終身未嘗見其破顏者。居積翠時，一夕燕坐間，光爥室，戒侍者令勿言。
四祖演長老通法嗣書，上堂：山僧才輕德薄，豈堪人師？蓋不昧本心，不欺諸圣。未免生死，今免生死；未出輪回，今出輪回；未得解脫，今得解脫；未得自在，今得自在。所以大覺世尊於然燈佛所無一法可得，六祖夜半於黃梅又傳個甚麼？乃說偈曰：
得不得，傳不傳，歸根得旨復何言？
憶得首山曾漏泄，新婦騎驢阿家牽。
慈明上堂，師出問：幽鳥語喃喃，辭云入亂峰時如何？
明曰：我行荒草，汝又入深村。
師曰：官不容針，更借一問。明便喝。
師曰：好喝。明又喝，師亦喝，明連喝兩喝，師禮拜。
明曰：此事是個人方能擔荷。師拂袖便行。
一日，慈明問師：馬祖見讓師便悟去，且道迷卻在甚麼處？
師曰：要悟即易，要迷即難。
陞座，時有僧出，師曰：漁翁未擲釣，躍鱗沖浪來。僧便喝。
師曰：不信道。僧拊掌歸眾。
師曰：消得龍王多少風？
問：師唱誰家曲？宗風嗣阿誰？
師曰：有馬騎馬，無馬步行。
曰：少年長老，足有機籌。
師曰：念汝年老，放汝三十棒。
問：如何是佛？
師曰：三腳驢子弄蹄行。
曰：莫祗這便是麼？
師曰：湖南長老。
師下座，九峰勤和尚把住云：今日喜得個同參。
師曰：作麼生是同參底事？
曰：九峰牽犂，楊岐拽耙。
師曰：正恁麼時，楊岐在前？九峰在前？
勤擬議，師拓開曰：將謂同參，元來不是。
慈明忌辰設齋，眾才集，師於真前以兩手捏拳安頭上，以坐具畫一畫，打一圓相，便燒香，退身三步，作女人拜。首座曰：休捏怪。
師曰：首座作麼生？
座曰：和尚休捏怪。
師曰：兔子吃牛你。
第二座近前，打一圓相，便燒香，亦退身三步，作女人拜。師近前作聽勢，座擬議，師打一掌曰：這漆桶也亂做。
問來僧曰：云深路僻，高駕何來？
曰：天無四壁。
師曰：踏破多少草鞋？僧便喝。
師曰：一喝兩喝後作麼生？
曰：看這老和尚著忙。
師曰：柱杖不在，且坐吃茶。
又問來僧：敗葉堆云，朝離何處？
曰：觀音。
師曰：觀音腳跟下一句作麼生道？
曰：適來相見了也。
師曰：相見底事作麼生？其僧無對。
師曰：第二上座代參頭道看。亦無對。
師曰：彼此相鈍置。
室中問僧：栗棘蓬你作麼生吞？金剛圈你作麼生透？
一日，七人新到，師問：陣勢既圓，作家戰將何不出陣與楊岐相見？僧以坐具便打。
師曰：作家。僧又打。
師曰：一坐具，兩坐具，又作麼生？僧擬議，師背面立，僧又打。
師曰：你道楊岐話頭落在甚處？
僧指面前曰：在這。
師曰：三十年後遇明眼人不得錯舉好，且坐吃茶。
慈明問：如何是佛法大意？
師曰：無云生嶺上，有月落波心。
明瞋目喝曰：頭白齒豁猶作這個見解！如何脫離生死？師悚然求指示。
明曰：汝問我。
師理前語問之，明震聲喝曰：無云生嶺上，有月落波心。師於言下大悟。
師語南禪師曰：我他日十字街頭作個粥飯主人，有僧自黃檗來，我必勘之。
南公曰：何必他日，我作黃檗僧，汝今試問。
師便問：近離甚處？
曰：黃檗。
師曰：見說堂頭老子腳跟不點地，是否？
曰：上座何處得這消息來？
師曰：有人傳至。
南公笑曰：卻是汝腳跟不點地。師亦大笑而去。
師初住大相國寺西經藏院，仁宗詔師於延春閣下齋，宣普照大師問：如何是當機一句？
師曰：一言迥出青霄外，萬仞峰前嶮處行。
曰：作麼生是嶮處行？師便喝。
曰：皇帝面前，何得如此？
後再宣入化成殿齋，宣守賢問：齋筵大啟，如何報答圣君？
師曰：空中求鳥跡。
曰：意旨如何？
師曰：水內覓魚踪。
僧問：飲光正見，為甚拈花卻微笑？
師曰：忍俊不禁。
問：既是一真法界，為甚麼有千差萬別？
師曰：根深葉盛。
曰：未審還出得這個也無？
師曰：弄巧成拙。