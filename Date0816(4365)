尒時，世尊知諸世界，若天魔梵、若諸沙門、若婆羅門、若揵達縛、若阿素洛、若諸龍神、若諸菩薩摩訶薩眾，住最後身，紹尊位者，若余一切於法有緣人非人等，皆來集會，便告具壽、聲聞、獨覺善法，應學般若波羅蜜多。若菩薩摩訶薩欲行少分布施、凈戒、安忍、精進、靜慮、般若，為諸有情方便善巧，回向無上正等菩提，便得無量無邊功德，應學般若波羅蜜多。
復次，舍利子！若菩薩摩訶薩欲令所行布施、凈戒、安忍、精進、靜慮、般若波羅蜜多，離諸障礙，速得圓滿，應學般若波羅蜜多。若菩薩摩訶薩欲得世世常見諸佛，聞正法，得佛覺悟，蒙佛憶念，教誡教授，應學般若波羅蜜多。若菩薩摩訶薩欲得佛身，具三十二大丈夫相，八十隨好圓滿莊嚴，應學般若波羅蜜多。若菩薩摩訶薩欲得世世常憶宿住，終不忘失大菩提心，遠離惡友，親近善友，修菩薩摩訶薩行，應學般若波羅蜜多。若菩薩摩訶薩欲得世世具大威德，摧眾魔冤，伏諸外道，應學般若波羅蜜多。若菩薩摩訶薩欲得世世遠離一切煩惱業障，通達諸法，心無罣礙，應學般若波羅蜜多。
若菩薩摩訶薩欲得世世善心、善愿、善行相續，常無懈廢，應學般若波羅蜜多。若菩薩摩訶薩欲生佛家，入童真地，常不遠離諸佛菩薩，應學般若波羅蜜多。若菩薩摩訶薩欲得世世具諸相好，端嚴如佛，一切有情見者歡喜，發起無上正等覺心，速能成辦諸佛功德，應學般若波羅蜜多。若菩薩摩訶薩欲以種種勝善根力，隨意能引上妙供具，供養恭敬，尊重贊嘆一切如來應正等覺，令諸善根速得圓滿，應學般若波羅蜜多。若菩薩摩訶薩欲滿一切有情所求飲食、衣服、床榻、臥具、病緣醫藥、種種花、香、燈明、車乘、園林、舍宅、財谷、珍奇寶飾、伎樂及余種種上妙樂具，應學般若波羅蜜多。
復次，舍利子！若菩薩摩訶薩欲善安立盡虛空界、法界、世界一切有情，皆令安住布施、凈戒、安忍、精進、靜慮、般若波羅蜜多，應學般若波羅蜜多。若菩薩摩訶薩欲得發起一念善心所獲功德，乃至安坐妙菩提座，證得無上正等菩提亦不窮盡，應學般若波羅蜜多。若菩薩摩訶薩欲得十方諸佛世界一切如來應正等覺及諸菩薩摩訶薩眾共所稱贊，應學般若波羅蜜多。若菩薩摩訶薩欲一發心即能遍至十方各如殑伽沙界供養諸佛，利樂有情，應學般若波羅蜜多。若菩薩摩訶薩欲一發聲即能遍滿十方各如殑伽沙界贊嘆諸佛，教誨有情，應學般若波羅蜜多。若菩薩摩訶薩欲一念頃安立十方殑伽沙等諸佛世界一切有情，皆令習學十善業道，受三歸依，護持禁戒，應學般若波羅蜜多。若菩薩摩訶薩欲一念頃安立十方殑伽沙等諸佛世界一切有情，皆令習學四靜慮、四無量、四無色定，獲五神通，應學般若波羅蜜多。若菩薩摩訶薩欲一念頃安立十方殑伽沙等諸佛世界一切有情，令住大乘，修菩薩行，不毀余乘，應學般若波羅蜜多。若菩薩摩訶薩欲紹佛種，令不斷絕，護菩薩家，令不退轉，嚴凈佛土，令速成辦，應學般若波羅蜜多。
復次，舍利子！若菩薩摩訶薩欲通達內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，應學般若波羅蜜多。若菩薩摩訶薩欲通達一切法真如、法界、法性、不虛妄性、不變異性、平等性、離生性、法定、法住、實際、虛空界、不思議界，應學般若波羅蜜多。若菩薩摩訶薩欲通達一切法盡所有性、如所有性，應學般若波羅蜜多。若菩薩摩訶薩欲通達一切法因緣、等無間緣、所緣緣、增上緣性，應學般若波羅蜜多。若菩薩摩訶薩欲通達一切法如幻、如夢、如響、如像、如光影、如陽焰、如空花、如尋香城、如變化事，唯心所現，性相俱空，應學般若波羅蜜多。
若菩薩摩訶薩欲知三千大千世界虛空大地、諸山大海、江河池沼、澗谷陂湖、地水火風、諸極微量，應學般若波羅蜜多。若菩薩摩訶薩欲析一毛以為百分，取一分毛盡舉三千大千世界大海江河、池沼澗谷、陂湖中水，棄置他方無邊世界，而不惱觸水族生類，應學般若波羅蜜多。若菩薩摩訶薩見有劫火遍燒三千大千世界天地洞然，欲以一氣吹令頓滅，應學般若波羅蜜多。若菩薩摩訶薩見有三千大千世界所依風輪飄擊上涌，將吹三千大千世界蘇迷盧山、大蘇迷盧山、輪圍山、大輪圍山及余小山大地等物，碎如糠&#;，欲以一指障彼風力，令息不起，應學般若波羅蜜多。
若菩薩摩訶薩欲於三千大千世界一結跏坐充滿虛空，應學般若波羅蜜多。若菩薩摩訶薩欲以一毛羂取三千大千世界蘇迷盧山、大蘇迷盧山、輪圍山、大輪圍山及余小山大地等物，擲過他方無量無數無邊世界，而不惱觸諸有情類，應學般若波羅蜜多。若菩薩摩訶薩欲以一食一花、一香一幢、一蓋一幡、一帳一燈、一衣一伎樂等供養恭敬，尊重贊嘆十方各如殑伽沙界一切如來應正等覺及弟子眾，無不充足，應學般若波羅蜜多。若菩薩摩訶薩欲等安立十方各如殑伽沙界諸有情類，令住戒薀、或住定薀、或住慧薀、或住解脫薀、或住解脫知見薀、或住預流果、或住一來果、或住不還果、或住阿羅漢果、或住獨覺菩提，乃至或令入無余依般涅盤界，應學般若波羅蜜多。
復次，舍利子！若菩薩摩訶薩修行般若波羅蜜多，能如實知如是布施得大果報，謂如實知如是布施得生剎帝利大族，如是布施得生婆羅門大族，如是布施得生長者大族，如是布施得生居士大族，如是布施得生四大王眾天、或生三十三天、或生夜摩天、或生覩史多天、或生樂變化天、或生他化自在天，因是布施得初靜慮、或第二靜慮、或第三靜慮、或第四靜慮，因是布施得空無邊處定、或識無邊處定、或無所有處定、或非想非非想處定，因是布施得三十七菩提分法，因是布施得三解脫門，因是布施得八解脫、或八勝處、或九次第定、或十遍處，因是布施得陀羅尼門、或三摩地門，因是布施得入菩薩正性離生，因是布施得極喜地、或離垢地、或發光地、或焰慧地、或極難勝地、或現前地、或遠行地、或不動地、或善慧地、或法云地，因是布施得佛五眼、或六神通，因是布施得佛十力、或四無所畏、或四無礙解、或十八佛不共法、或大慈大悲大喜大舍，因是布施得三十二大丈夫相、或八十隨好，因是布施得無忘失法、或住舍性，因是布施得一切智、或道相智、或一切相智，因是布施得預流果、或一來果、或不還果、或阿羅漢果、或獨覺菩提、或得無上正等菩提。能如實知如是凈戒、安忍、精進、靜慮、般若得大果報亦復如是。
復次，舍利子！若菩薩摩訶薩修行般若波羅蜜多，能如實知如是布施方便善巧能滿布施波羅蜜多，如是布施方便善巧能滿凈戒波羅蜜多，如是布施方便善巧能滿安忍波羅蜜多，如是布施方便善巧能滿精進波羅蜜多，如是布施方便善巧能滿靜慮波羅蜜多，如是布施方便善巧能滿般若波羅蜜多。
能如實知如是凈戒方便善巧能滿凈戒波羅蜜多，如是凈戒方便善巧能滿安忍波羅蜜多，如是凈戒方便善巧能滿精進波羅蜜多，如是凈戒方便善巧能滿靜慮波羅蜜多，如是凈戒方便善巧能滿般若波羅蜜多，如是凈戒方便善巧能滿布施波羅蜜多。
能如實知如是安忍方便善巧能滿安忍波羅蜜多，如是安忍方便善巧能滿精進波羅蜜多，如是安忍方便善巧能滿靜慮波羅蜜多，如是安忍方便善巧能滿般若波羅蜜多，如是安忍方便善巧能滿布施波羅蜜多，如是安忍方便善巧能滿凈戒波羅蜜多。
能如實知如是精進方便善巧能滿精進波羅蜜多，如是精進方便善巧能滿靜慮波羅蜜多，如是精進方便善巧能滿般若波羅蜜多，如是精進方便善巧能滿布施波羅蜜多，如是精進方便善巧能滿凈戒波羅蜜多，如是精進方便善巧能滿安忍波羅蜜多。
能如實知如是靜慮方便善巧能滿靜慮波羅蜜多，如是靜慮方便善巧能滿般若波羅蜜多，如是靜慮方便善巧能滿布施波羅蜜多，如是靜慮方便善巧能滿凈戒波羅蜜多，如是靜慮方便善巧能滿安忍波羅蜜多，如是靜慮方便善巧能滿精進波羅蜜多。
能如實知如是般若方便善巧能滿般若波羅蜜多，如是般若方便善巧能滿布施波羅蜜多，如是般若方便善巧能滿凈戒波羅蜜多，如是般若方便善巧能滿安忍波羅蜜多，如是般若方便善巧能滿精進波羅蜜多，如是般若方便善巧能滿靜慮波羅蜜多。
時舍利子白佛言：世尊！云何菩薩摩訶薩修行般若波羅蜜多能如實知如是布施、凈戒、安忍、精進、靜慮、般若，由方便善巧故，能滿布施、凈戒、安忍、精進、靜慮、般若波羅蜜多？
佛告具壽舍利子言：諸菩薩摩訶薩修行般若波羅蜜多能如實知，若菩薩摩訶薩以無所得而為方便，修行布施波羅蜜多，了達一切施者受者及所施物皆不可得，如是布施方便善巧能滿布施、凈戒、安忍、精進、靜慮、般若波羅蜜多。若菩薩摩訶薩以無所得而為方便，修行凈戒波羅蜜多，了達一切犯無犯相皆不可得，如是凈戒方便善巧能滿凈戒、安忍、精進、靜慮、般若、布施波羅蜜多。若菩薩摩訶薩以無所得而為方便，修行安忍波羅蜜多，了達一切動不動相皆不可得，如是安忍方便善巧能滿安忍、精進、靜慮、般若、布施、凈戒波羅蜜多。若菩薩摩訶薩以無所得而為方便，修行精進波羅蜜多，了達一切身心勤怠皆不可得，如是精進方便善巧能滿精進、靜慮、般若、布施、凈戒、安忍波羅蜜多。若菩薩摩訶薩以無所得而為方便，修行靜慮波羅蜜多，了達一切有味無味皆不可得，如是靜慮方便善巧能滿靜慮、般若、布施、凈戒、安忍、精進波羅蜜多。若菩薩摩訶薩以無所得而為方便，修行般若波羅蜜多，了達諸法若性若相皆不可得，如是般若方便善巧能滿般若、布施、凈戒、安忍、精進、靜慮波羅蜜多。
復次，舍利子！若菩薩摩訶薩欲得過去未來現在一切如來應正等覺所有功德，應學般若波羅蜜多。若菩薩摩訶薩欲能遍到有為無為諸法彼岸，應學般若波羅蜜多。若菩薩摩訶薩欲窮過去未來現在諸法真如、法界、法性、無生、實際，應學般若波羅蜜多。若菩薩摩訶薩欲與一切聲聞、獨覺而為導首，應學般若波羅蜜多。若菩薩摩訶薩欲與諸佛為親侍者，應學般若波羅蜜多。若菩薩摩訶薩欲與諸佛為內眷屬，應學般若波羅蜜多。若菩薩摩訶薩欲得世世具大眷屬，應學般若波羅蜜多。若菩薩摩訶薩欲與菩薩常為眷屬，應學般若波羅蜜多。
若菩薩摩訶薩欲凈身器，堪受世間供養恭敬，應學般若波羅蜜多。若菩薩摩訶薩欲永摧伏諸慳貪心，應學般若波羅蜜多。若菩薩摩訶薩欲永不起諸犯戒心，應學般若波羅蜜多。若菩薩摩訶薩欲永除去諸忿恚心，應學般若波羅蜜多。若菩薩摩訶薩欲永棄舍諸懈怠心，應學般若波羅蜜多。若菩薩摩訶薩欲永靜息諸散亂心，應學般若波羅蜜多。若菩薩摩訶薩欲永遠離諸惡慧心，應學般若波羅蜜多。若菩薩摩訶薩欲普安立一切有情於施性福業事、戒性福業事、修性福業事、供侍福業事、有依福業事，應學般若波羅蜜多。若菩薩摩訶薩欲得五眼，所謂肉眼、天眼、慧眼、法眼、佛眼，應學般若波羅蜜多。
復次，舍利子！若菩薩摩訶薩欲以天眼普見十方殑伽沙等諸佛世界，一切如來應正等覺，應學般若波羅蜜多。若菩薩摩訶薩欲以天耳普聞十方殑伽沙等諸佛世界，一切如來應正等覺所說正法，應學般若波羅蜜多。若菩薩摩訶薩欲如實知十方各如殑伽沙界一切如來應正等覺心、心所法，應學般若波羅蜜多。若菩薩摩訶薩欲於十方殑伽沙等諸佛世界，一一佛所，聽聞正法常無懈廢，隨所聞法，乃至無上正等菩提終不忘失，應學般若波羅蜜多。若菩薩摩訶薩欲見過去未來現在十方世界種種佛土，應學般若波羅蜜多。若菩薩摩訶薩欲於過去未來現在十方諸佛所說一切契經、應頌、記別、諷頌、自說、因緣、本事、本生、方廣、希法、譬喻、論議，諸聲聞等若聞不聞，皆能通達甚深義趣，應學般若波羅蜜多。若菩薩摩訶薩欲於過去未來現在十方諸佛所說法門，自能受持，讀誦通利，善解義趣，為他廣說，應學般若波羅蜜多。若菩薩摩訶薩欲於過去未來現在十方諸佛所說法門，自能如實如說修行，亦能方便勸他如實如說修行，應學般若波羅蜜多。
若菩薩摩訶薩欲於十方殑伽沙等幽冥世界，及於一一世界中間日月等光所不照處，為作光明，應學般若波羅蜜多。若菩薩摩訶薩欲於十方殑伽沙等愚闇世界，其中有情邪見熾盛，不信惡行，不信妙行，不信惡行妙行異熟，不信前世，不信後世，不信苦諦，不信集諦，不信滅諦，不信道諦，不信布施、凈戒、安忍、精進、靜慮、般若等行能獲世間出世間果，不聞佛名、法名、僧名，方便開化，令起正見，聞三寶名，歡喜信受，舍諸惡行，修諸妙行，應學般若波羅蜜多。若菩薩摩訶薩欲令十方殑伽沙等世界有情，以己威力，盲者能視，聾者能聽，瘂者能言，狂者得念，亂者得定，貧者得富，露者得衣，饑者得食，渴者得飲，病者得除愈，丑者得端嚴，形殘者得具足，根缺者得圓滿，迷悶者得醒悟，疲頓者得安泰，應學般若波羅蜜多。若菩薩摩訶薩欲令十方殑伽沙等世界有情，以己威力，慈心相向，如父如母，如兄如弟，如姊如妹，如友如親，不相違害，展轉為作利益安樂，應學般若波羅蜜多。
若菩薩摩訶薩欲令十方殑伽沙等世界有情，以己威力，在惡趣者皆脫惡趣，來生善趣，在善趣者常居善趣，不墮惡趣，應學般若波羅蜜多。若菩薩摩訶薩欲令十方殑伽沙等世界有情，以己威力，習惡業者皆修善業，常無厭倦，應學般若波羅蜜多。若菩薩摩訶薩欲令十方殑伽沙等世界有情，以己威力，諸犯戒者皆住戒薀，諸散亂者皆住定薀，諸愚癡者皆住慧薀，未得解脫者皆住解脫薀，未得解脫知見者皆住解脫知見薀，應學般若波羅蜜多。若菩薩摩訶薩欲令十方殑伽沙等世界有情，以己威力，未見諦者令得見諦，住預流果、或一來果、或不還果，或令證得阿羅漢果，或令證得獨覺菩提，或令證得乃至無上正等菩提，應學般若波羅蜜多。若菩薩摩訶薩欲學諸佛殊勝威儀，令諸有情觀之無厭，息一切惡，生一切善，應學般若波羅蜜多。
復次，舍利子！若菩薩摩訶薩作是思惟：我於何時如象王視，為眾說法，容止肅然？是菩薩摩訶薩欲成斯事，應學般若波羅蜜多。
若菩薩摩訶薩作是思惟：我於何時身語意業皆悉清凈，隨智慧行？是菩薩摩訶薩欲成斯事，應學般若波羅蜜多。
若菩薩摩訶薩作是思惟：我於何時足不履地，如四指量，自在而行？是菩薩摩訶薩欲成斯事，應學般若波羅蜜多。
若菩薩摩訶薩作是思惟：我於何時當得無量百千俱胝那庾多四大王眾天、三十三天、夜摩天、覩史多天、樂變化天、他化自在天、梵眾天、梵輔天、梵會天、大梵天、光天、少光天、無量光天、極光凈天、凈天、少凈天、無量凈天、遍凈天、廣天、少廣天、無量廣天、廣果天、無繁天、無熱天、善現天、善見天、色究竟天及諸龍神，供養恭敬，尊重贊嘆，導從圍繞，詣菩提樹？是菩薩摩訶薩欲成斯事，應學般若波羅蜜多。
若菩薩摩訶薩作是思惟：我於何時當得無量百千俱胝那庾多四大王眾天，乃至色究竟天及諸龍神，於菩提樹下，以寶衣為座？是菩薩摩訶薩欲成斯事，應學般若波羅蜜多。
若菩薩摩訶薩作是思惟：我於何時菩提樹下結跏趺坐，以眾妙相所莊嚴手而撫大地，令彼地神并諸眷屬俱時踴現為作證明？是菩薩摩訶薩欲成斯事，應學般若波羅蜜多。
若菩薩摩訶薩作是思惟：我於何時坐菩提樹降伏眾魔，證得無上正等菩提？是菩薩摩訶薩欲成斯事，應學般若波羅蜜多。
若菩薩摩訶薩作是思惟：我於何時證得無上正等覺已，隨地方所，行住坐臥悉為金剛？是菩薩摩訶薩欲成斯事，應學般若波羅蜜多。
若菩薩摩訶薩作是思惟：我於何時當舍國位，出家之日即成無上正等菩提，還於是日轉妙法輪，即令無量無數有情遠塵離垢，生凈法眼，復令無量無數有情永盡諸漏，心慧解脫，亦令無量無數有情皆於無上正等菩提得不退轉？是菩薩摩訶薩欲成斯事，應學般若波羅蜜多。
若菩薩摩訶薩作是思惟：我於何時當得無上正等菩提，無量無數聲聞、菩薩為弟子眾，一說法時，無量無數諸有情類不起于座，同時證得阿羅漢果，無量無數諸有情類不起于座，同於無上正等菩提得不退轉？是菩薩摩訶薩欲成斯事，應學般若波羅蜜多。
若菩薩摩訶薩作是思惟：我於何時壽量無盡，身有無量無邊光明，相好莊嚴，觀者無厭，行時雖有千葉蓮花自然涌現，每承其足，而令地上現千輻輪，舉步經行，大地震動，然不擾惱地居有情，欲回顧時，舉身皆轉，足之所履，盡金剛際，如車輪量，地亦隨轉？是菩薩摩訶薩欲成斯事，應學般若波羅蜜多。
若菩薩摩訶薩作是思惟：我於何時舉身支節皆放無量無數光明，遍照十方無邊世界，隨所照處，為諸有情作大饒益？是菩薩摩訶薩欲成斯事，應學般若波羅蜜多。
若菩薩摩訶薩作是思惟：我於何時當得無上正等菩提，我佛土中無有一切貪欲、瞋恚、愚癡等名，亦不聞有地獄、傍生、鬼界惡趣？是菩薩摩訶薩欲成斯事，應學般若波羅蜜多。
若菩薩摩訶薩作是思惟：我於何時當得無上正等菩提，我佛土中諸有情類成就妙慧如余佛土，每作念言：布施、調伏、安忍、勇進、寂靜、諦觀，離諸放逸，勤修梵行，於諸有情慈悲喜舍，不相惱觸，豈不善哉？是菩薩摩訶薩欲成斯事，應學般若波羅蜜多。
若菩薩摩訶薩作是思惟：我於何時當得無上正等菩提，我佛土中諸有情類成就種種殊勝功德，余佛土中諸佛菩薩咸共稱贊？是菩薩摩訶薩欲成斯事，應學般若波羅蜜多。
若菩薩摩訶薩作是思惟：我於何時當得無上正等菩提，化事既周，般涅盤後，正法無有滅盡之期，常為有情作饒益事？是菩薩摩訶薩欲成斯事，應學般若波羅蜜多。
若菩薩摩訶薩作是思惟：我於何時當得無上正等菩提，十方各如殑伽沙界諸有情類聞我名者，必得無上正等菩提？是菩薩摩訶薩欲成斯事，應學般若波羅蜜多。
舍利子！諸菩薩摩訶薩欲得此等無量無數不可思議希有功德，應學般若波羅蜜多。