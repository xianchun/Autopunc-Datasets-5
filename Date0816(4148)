一心满敬礼，清净真如，无去无来，不生不灭，寂然常住，湛意恒安，千佛共尊，十方同敬，恒沙功德，非色非心，南无清净法身释迦牟尼佛。
一心满敬礼，毗卢遮那，千叶莲花，四智珍宝，德山无极，愿海无边，积行三祇，累功十地，广超法界，体满虚空，南无圆满报身释迦牟尼佛。
一心满敬礼，如来生地，雪山之北，香山之东，城号迦卫，姓释迦氏，父名净饭，母号摩耶，十九出家，三十成道，南无千百亿化身同名释迦牟尼佛。
一心满敬礼，金刚般若，微妙甚深，不可思议，生诸佛身，灭凡夫罪，无人无我，声空色空，苦恼盖缠，因兹永寂，南无金刚般若波罗蜜多甚深法藏。
一心满敬礼，舍卫城南，须达园中，祇陀林下，如来精舍，众圣禅房，于彼伽蓝，说斯般若，我今恭敬，忆念世尊，南无金刚般若波罗蜜多甚深法藏。
录文完。