尒時，世尊照知四眾，謂苾芻、苾芻尼、鄔波索迦、鄔波斯迦及菩薩摩訶薩，并四大王眾天、三十三天、夜摩天、覩史多天、樂變化天、他化自在天、梵眾天、梵輔天、梵會天、大梵天、光天、少光天、無量光天、極光凈天、凈天、少凈天、無量凈天、遍凈天、廣天、少廣天、無量廣天、廣果天、無繁天、無熱天、善現天、善見天、色究竟天，皆集和合，同為明證。於是顧命天帝釋言：憍尸迦！若菩薩摩訶薩，若苾芻、苾芻尼、鄔波索迦、鄔波斯迦，若諸天子，若諸天女，若善男子，若善女人，不離一切智智心，以無所得為方便，於此般若波羅蜜多受持讀誦，精勤修習，如理思惟，為他演說，廣令流布，當知是輩諸惡魔王及魔眷屬無能得便，為惱害者。
何以故？憍尸迦！是善男子善女人等，善住色空、無相、無愿，善住受想行識空、無相、無愿，不可以空而得空便，不可無相得無相便，不可無愿得無愿便。何以故？以色蘊等，自性皆空，能惱所惱及惱害事不可得故。
憍尸迦！是善男子善女人等，善住眼處空、無相、無愿，善住耳鼻舌身意處空、無相、無愿，不可以空而得空便，不可無相得無相便，不可無愿得無愿便。何以故？以眼處等，自性皆空，能惱所惱及惱害事不可得故。
憍尸迦！是善男子善女人等，善住色處空、無相、無愿，善住聲香味觸法處空、無相、無愿，不可以空而得空便，不可無相得無相便，不可無愿得無愿便。何以故？以色處等，自性皆空，能惱所惱及惱害事不可得故。
憍尸迦！是善男子善女人等，善住眼界空、無相、無愿，善住色界、眼識界及眼觸、眼觸為緣所生諸受空、無相、無愿，不可以空而得空便，不可無相得無相便，不可無愿得無愿便。何以故？以眼界等，自性皆空，能惱所惱及惱害事不可得故。
憍尸迦！是善男子善女人等，善住耳界空、無相、無愿，善住聲界、耳識界及耳觸、耳觸為緣所生諸受空、無相、無愿，不可以空而得空便，不可無相得無相便，不可無愿得無愿便。何以故？以耳界等，自性皆空，能惱所惱及惱害事不可得故。
憍尸迦！是善男子善女人等，善住鼻界空、無相、無愿，善住香界、鼻識界及鼻觸、鼻觸為緣所生諸受空、無相、無愿，不可以空而得空便，不可無相得無相便，不可無愿得無愿便。何以故？以鼻界等，自性皆空，能惱所惱及惱害事不可得故。
憍尸迦！是善男子善女人等，善住舌界空、無相、無愿，善住味界、舌識界及舌觸、舌觸為緣所生諸受空、無相、無愿，不可以空而得空便，不可無相得無相便，不可無愿得無愿便。何以故？以舌界等，自性皆空，能惱所惱及惱害事不可得故。
憍尸迦！是善男子善女人等，善住身界空、無相、無愿，善住觸界、身識界及身觸、身觸為緣所生諸受空、無相、無愿，不可以空而得空便，不可無相得無相便，不可無愿得無愿便。何以故？以身界等，自性皆空，能惱所惱及惱害事不可得故。
憍尸迦！是善男子善女人等，善住意界空、無相、無愿，善住法界、意識界及意觸、意觸為緣所生諸受空、無相、無愿，不可以空而得空便，不可無相得無相便，不可無愿得無愿便。何以故？以意界等，自性皆空，能惱所惱及惱害事不可得故。
憍尸迦！是善男子善女人等，善住地界空、無相、無愿，善住水火風空識界空、無相、無愿，不可以空而得空便，不可無相得無相便，不可無愿得無愿便。何以故？以地界等，自性皆空，能惱所惱及惱害事不可得故。
憍尸迦！是善男子善女人等，善住苦圣諦空、無相、無愿，善住集滅道圣諦空、無相、無愿，不可以空而得空便，不可無相得無相便，不可無愿得無愿便。何以故？以苦圣諦等，自性皆空，能惱所惱及惱害事不可得故。
憍尸迦！是善男子善女人等，善住無明空、無相、無愿，善住行、識、名色、六處、觸、受、愛、取、有、生、老死愁嘆苦憂惱空、無相、無愿，不可以空而得空便，不可無相得無相便，不可無愿得無愿便。何以故？以無明等，自性皆空，能惱所惱及惱害事不可得故。
憍尸迦！是善男子善女人等，善住內空空、無相、無愿，善住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空空、無相、無愿，不可以空而得空便，不可無相得無相便，不可無愿得無愿便。何以故？以內空等，自性皆空，能惱所惱及惱害事不可得故。
憍尸迦！是善男子善女人等，善住真如空、無相、無愿，善住法界、法性、不虛妄性、不變異性、平等性、離生性、法定、法住、實際、虛空界、不思議界空、無相、無愿，不可以空而得空便，不可無相得無相便，不可無愿得無愿便。何以故？以法界等，自性皆空，能惱所惱及惱害事不可得故。
憍尸迦！是善男子善女人等，善住布施波羅蜜多空、無相、無愿，善住凈戒、安忍、精進、靜慮、般若波羅蜜多空、無相、無愿，不可以空而得空便，不可無相得無相便，不可無愿得無愿便。何以故？以布施波羅蜜多等，自性皆空，能惱所惱及惱害事不可得故。
憍尸迦！是善男子善女人等，善住四靜慮空、無相、無愿，善住四無量、四無色定空、無相、無愿，不可以空而得空便，不可無相得無相便，不可無愿得無愿便。何以故？以四靜慮等，自性皆空，能惱所惱及惱害事不可得故。
憍尸迦！是善男子善女人等，善住八解脫空、無相、無愿，善住八勝處、九次第定、十遍處空、無相、無愿，不可以空而得空便，不可無相得無相便，不可無愿得無愿便。何以故？以八解脫等，自性皆空，能惱所惱及惱害事不可得故。
憍尸迦！是善男子善女人等，善住四念住空、無相、無愿，善住四正斷、四神足、五根、五力、七等覺支、八圣道支空、無相、無愿，不可以空而得空便，不可無相得無相便，不可無愿得無愿便。何以故？以四念住等，自性皆空，能惱所惱及惱害事不可得故。
憍尸迦！是善男子善女人等，善住空解脫門空、無相、無愿，善住無相解脫門、無愿解脫門空、無相、無愿，不可以空而得空便，不可無相得無相便，不可無愿得無愿便。何以故？以空解脫門等，自性皆空，能惱所惱及惱害事不可得故。
憍尸迦！是善男子善女人等，善住五眼空、無相、無愿，善住六神通空、無相、無愿，不可以空而得空便，不可無相得無相便，不可無愿得無愿便。何以故？以五眼等，自性皆空，能惱所惱及惱害事不可得故。
憍尸迦！是善男子善女人等，善住佛十力空、無相、無愿，善住四無所畏、四無礙解、大慈大悲大喜大舍、十八佛不共法空、無相、無愿，不可以空而得空便，不可無相得無相便，不可無愿得無愿便。何以故？以佛十力等，自性皆空，能惱所惱及惱害事不可得故。
憍尸迦！是善男子善女人等，善住無忘失法空、無相、無愿，善住住舍性空、無相、無愿，不可以空而得空便，不可無相得無相便，不可無愿得無愿便。何以故？以無忘失法等，自性皆空，能惱所惱及惱害事不可得故。
憍尸迦！是善男子善女人等，善住一切智空、無相、無愿，善住道相智、一切相智空、無相、無愿，不可以空而得空便，不可無相得無相便，不可無愿得無愿便。何以故？以一切智等，自性皆空，能惱所惱及惱害事不可得故。
憍尸迦！是善男子善女人等，善住一切陀羅尼門空、無相、無愿，善住一切三摩地門空、無相、無愿，不可以空而得空便，不可無相得無相便，不可無愿得無愿便。何以故？以一切陀羅尼門等，自性皆空，能惱所惱及惱害事不可得故。
憍尸迦！是善男子善女人等，善住預流空、無相、無愿，善住一來、不還、阿羅漢空、無相、無愿，不可以空而得空便，不可無相得無相便，不可無愿得無愿便。何以故？以預流等，自性皆空，能惱所惱及惱害事不可得故。
憍尸迦！是善男子善女人等，善住預流向預流果空、無相、無愿，善住一來向一來果、不還向不還果、阿羅漢向阿羅漢果空、無相、無愿，不可以空而得空便，不可無相得無相便，不可無愿得無愿便。何以故？以預流向預流果等，自性皆空，能惱所惱及惱害事不可得故。
憍尸迦！是善男子善女人等，善住獨覺空、無相、無愿，善住獨覺向獨覺果空、無相、無愿，不可以空而得空便，不可無相得無相便，不可無愿得無愿便。何以故？以獨覺等，自性皆空，能惱所惱及惱害事不可得故。
憍尸迦！是善男子善女人等，善住菩薩摩訶薩空、無相、無愿，善住三藐三佛陀空、無相、無愿，不可以空而得空便，不可無相得無相便，不可無愿得無愿便。何以故？以菩薩摩訶薩等，自性皆空，能惱所惱及惱害事不可得故。
憍尸迦！是善男子善女人等，善住菩薩摩訶薩法空、無相、無愿，善住無上正等菩提空、無相、無愿，不可以空而得空便，不可無相得無相便，不可無愿得無愿便。何以故？以菩薩摩訶薩法等，自性皆空，能惱所惱及惱害事不可得故。
憍尸迦！是善男子善女人等，善住聲聞乘空、無相、無愿，善住獨覺乘、無上乘空、無相、無愿，不可以空而得空便，不可無相得無相便，不可無愿得無愿便。何以故？以聲聞乘等，自性皆空，能惱所惱及惱害事不可得故。
復次，憍尸迦！是善男子善女人等，人及非人無能得便為惱害者。何以故？是善男子善女人等，以無所得為方便，於一切有情善修慈悲喜舍心故。憍尸迦！是善男子善女人等，終不橫為諸險惡緣之所惱害，亦不橫死。何以故？是善男子善女人等，修行布施波羅蜜多，於諸有情，正安養故。
復次，憍尸迦！於此三千大千世界所有四大王眾天、三十三天、夜摩天、覩史多天、樂變化天、他化自在天、梵眾天、極光凈天、遍凈天、廣果天等，已發無上正等覺心，於此般若波羅蜜多若未聽聞，受持讀誦，精勤修學，正思惟者，今應不離一切智智心，以無所得為方便，於此般若波羅蜜多至心聽聞，受持讀誦，精勤修學，如理思惟。
憍尸迦！若善男子善女人等，不離一切智智心，以無所得為方便，於此般若波羅蜜多至心聽聞，受持讀誦，精勤修學，如理思惟，是善男子善女人等，若在空宅，若在曠野，若在險道及危難處，終不怖畏，驚恐毛豎。所以者何？是善男子善女人等，不離一切智智心，以無所得為方便，善修內空故，善修外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空故。
尒時，於此三千大千世界所有四大王眾天、三十三天、夜摩天、覩史多天、樂變化天、他化自在天、梵眾天、梵輔天、梵會天、大梵天、光天、少光天、無量光天、極光凈天、凈天、少凈天、無量凈天、遍凈天、廣天、少廣天、無量廣天、廣果天、無繁天、無熱天、善現天、善見天、色究竟天等，俱白佛言：世尊！若善男子善女人等，不離一切智智心，以無所得為方便，常能於此甚深般若波羅蜜多受持讀誦，精勤修學，如理思惟，書寫解說，廣令流布，我等常隨恭敬擁衛，不令一切災橫侵惱。何以故？此善男子善女人等，即是菩薩摩訶薩故。
世尊！由是菩薩摩訶薩故，令諸有情永斷地獄、傍生、鬼界、阿素洛等諸險惡趣。世尊！由是菩薩摩訶薩故，令諸天人永離一切災橫、疾疫、貧窮、饑渴、寒熱等苦。世尊！由是菩薩摩訶薩故，世間便有十善業道。
世尊！由是菩薩摩訶薩故，世間便有四靜慮、四無量、四無色定。世尊！由是菩薩摩訶薩故，世間便有八解脫、八勝處、九次第定、十遍處。世尊！由是菩薩摩訶薩故，世間便有布施波羅蜜多、凈戒、安忍、精進、靜慮、般若波羅蜜多。
世尊！由是菩薩摩訶薩故，世間便有內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。
世尊！由是菩薩摩訶薩故，世間便有真如、法界、法性、不虛妄性、不變異性、平等性、離生性、法定、法住、實際、虛空界、不思議界。世尊！由是菩薩摩訶薩故，世間便有苦圣諦、集滅道圣諦。世尊！由是菩薩摩訶薩故，世間便有四念住、四正斷、四神足、五根、五力、七等覺支、八圣道支。
世尊！由是菩薩摩訶薩故，世間便有空解脫門、無相解脫門、無愿解脫門。世尊！由是菩薩摩訶薩故，世間便有五眼、六神通。世尊！由是菩薩摩訶薩故，世間便有佛十力、四無所畏、四無礙解、大慈大悲大喜大舍、十八佛不共法。
世尊！由是菩薩摩訶薩故，世間便有無忘失法、住舍性。世尊！由是菩薩摩訶薩故，世間便有一切智、道相智、一切相智。世尊！由是菩薩摩訶薩故，世間便有一切陀羅尼門、一切三摩地門。
世尊！由是菩薩摩訶薩故，世間便有剎帝利大族、婆羅門大族、長者大族、居士大族、諸小國王、轉輪圣王、輔臣僚佐。世尊！由是菩薩摩訶薩故，世間便有四大王眾天、三十三天、夜摩天、覩史多天、樂變化天、他化自在天。
世尊！由是菩薩摩訶薩故，世間便有梵眾天、梵輔天、梵會天、大梵天、光天、少光天、無量光天、極光凈天、凈天、少凈天、無量凈天、遍凈天、廣天、少廣天、無量廣天、廣果天。
世尊！由是菩薩摩訶薩故，世間便有無繁天、無熱天、善現天、善見天、色究竟天。世尊！由是菩薩摩訶薩故，世間便有空無邊處天、識無邊處天、無所有處天、非想非非想處天。
世尊！由是菩薩摩訶薩故，世間便有預流、一來、不還、阿羅漢及預流向預流果、一來向一來果、不還向不還果、阿羅漢向阿羅漢果。世尊！由是菩薩摩訶薩故，世間便有獨覺及獨覺向獨覺果。
世尊！由是菩薩摩訶薩故，世間便有菩薩摩訶薩成熟有情，嚴凈佛土。世尊！由是菩薩摩訶薩故，世間便有如來應正等覺證得無上正等菩提，轉妙法輪，度無量眾。世尊！由是菩薩摩訶薩故，世間便有佛寶、法寶、苾芻僧寶。
世尊！以是緣故，我等天、龍及阿素洛、健達縛、揭路茶、緊捺洛、藥叉、邏剎娑、莫呼洛伽、人非人等，常應隨逐，恭敬守護此菩薩摩訶薩，不令一切災橫侵惱。
尒時，世尊告天帝釋及諸天、龍、阿素洛等：如是！如是！如汝所說。憍尸迦！若善男子善女人等，不離一切智智心，以無所得為方便，常能於此甚深般若波羅蜜多受持讀誦，精勤修學，如理思惟，書寫解說，廣令流布，當知是善男子善女人等，即是菩薩摩訶薩。
憍尸迦！由是菩薩摩訶薩故，令諸有情永斷地獄、傍生、鬼界、阿素洛等。憍尸迦！由是菩薩摩訶薩故，令諸天人永離一切災橫、疾疫、貧窮、饑渴、寒熱等苦。憍尸迦！由是菩薩摩訶薩故，十善業道出現世間。
憍尸迦！由是菩薩摩訶薩故，四靜慮、四無量、四無色定出現世間。憍尸迦！由是菩薩摩訶薩故，八解脫、八勝處、九次第定、十遍處出現世間。憍尸迦！由是菩薩摩訶薩故，布施波羅蜜多、凈戒、安忍、精進、靜慮、般若波羅蜜多出現世間。
憍尸迦！由是菩薩摩訶薩故，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空出現世間。
憍尸迦！由是菩薩摩訶薩故，真如、法界、法性、不虛妄性、不變異性、平等性、離生性、法定、法住、實際、虛空界、不思議界出現世間。憍尸迦！由是菩薩摩訶薩故，苦圣諦、集滅道圣諦出現世間。憍尸迦！由是菩薩摩訶薩故，四念住、四正斷、四神足、五根、五力、七等覺支、八圣道支出現世間。
憍尸迦！由是菩薩摩訶薩故，空解脫門、無相、無愿解脫門出現世間。憍尸迦！由是菩薩摩訶薩故，五眼、六神通出現世間。憍尸迦！由是菩薩摩訶薩故，佛十力、四無所畏、四無礙解、大慈大悲大喜大舍、十八佛不共法出現世間。
憍尸迦！由是菩薩摩訶薩故，無忘失法、住舍性出現世間。憍尸迦！由是菩薩摩訶薩故，一切智、道相智、一切相智出現世間。憍尸迦！由是菩薩摩訶薩故，一切陀羅尼門、一切三摩地門出現世間。
憍尸迦！由是菩薩摩訶薩故，剎帝利大族、婆羅門大族、長者大族、居士大族、諸小國王、轉輪圣王、輔臣僚佐出現世間。憍尸迦！由是菩薩摩訶薩故，四大王眾天、三十三天、夜摩天、覩史多天、樂變化天、他化自在天出現世間。
憍尸迦！由是菩薩摩訶薩故，梵眾天、梵輔天、梵會天、大梵天、光天、少光天、無量光天、極光凈天、凈天、少凈天、無量凈天、遍凈天、廣天、少廣天、無量廣天、廣果天出現世間。
憍尸迦！由是菩薩摩訶薩故，無繁天、無熱天、善現天、善見天、色究竟天出現世間。憍尸迦！由是菩薩摩訶薩故，空無邊處天、識無邊處天、無所有處天、非想非非想處天出現世間。
憍尸迦！由是菩薩摩訶薩故，預流、一來、不還、阿羅漢及預流向預流果、一來向一來果、不還向不還果、阿羅漢向阿羅漢果出現世間。憍尸迦！由是菩薩摩訶薩故，獨覺及獨覺向獨覺果出現世間。
憍尸迦！由是菩薩摩訶薩故，菩薩摩訶薩出現世間，成熟有情，嚴凈佛土。憍尸迦！由是菩薩摩訶薩故，如來應正等覺出現世間，證得無上正等菩提，轉妙法輪，度無量眾。憍尸迦！由是菩薩摩訶薩故，佛寶、法寶、苾芻僧寶出現世間。
憍尸迦！以是緣故，汝等天、龍、阿素洛等，常應隨逐，供養恭敬，尊重贊嘆，勤加守護此菩薩摩訶薩，勿令一切災橫侵惱。
憍尸迦！若有人能供養恭敬，尊重贊嘆如是菩薩摩訶薩者，當知即是供養恭敬，尊重贊嘆我及十方一切如來應正等覺，是故汝等一切天、龍、阿素洛等，常應隨逐，供養恭敬，尊重贊嘆，勤加守護此菩薩摩訶薩，勿令一切災橫侵惱。
憍尸迦！假使遍滿南贍部洲聲聞、獨覺，譬如甘蔗、蘆葦、竹林、稻、麻、藂等，間無空隙，有善男子善女人等，於彼福田，以無量種上妙樂具供養恭敬，尊重贊嘆，盡其形壽。若復有人，經須臾頃，供養恭敬，尊重贊嘆一初發心不離六波羅蜜多菩薩摩訶薩，以前功德比此福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝分不及一，數分、筭分、計分、喻分乃至鄔波尼殺曇分亦不及一。
憍尸迦！假使遍滿南贍部洲、東勝身洲聲聞、獨覺，譬如甘蔗、蘆葦、竹林、稻、麻、藂等，間無空隙，有善男子善女人等，於彼福田，以無量種上妙樂具供養恭敬，尊重贊嘆，盡其形壽。若復有人，經須臾頃，供養恭敬，尊重贊嘆一初發心不離六波羅蜜多菩薩摩訶薩，以前功德比此福聚，百分不及一，千分不及一，百千分不及一，乃至鄔波尼殺曇分亦不及一。
憍尸迦！假使遍滿南贍部洲、東勝身洲、西牛貨洲聲聞、獨覺，譬如甘蔗、蘆葦、竹林、稻、麻、藂等，間無空隙，有善男子善女人等，於彼福田，以無量種上妙樂具供養恭敬，尊重贊嘆，盡其形壽。若復有人，經須臾頃，供養恭敬，尊重贊嘆一初發心不離六波羅蜜多菩薩摩訶薩，以前功德比此福聚，百分不及一，千分不及一，百千分不及一，乃至鄔波尼殺曇分亦不及一。
憍尸迦！假使遍滿南贍部洲、東勝身洲、西牛貨洲、北俱盧洲聲聞、獨覺，譬如甘蔗、蘆葦、竹林、稻、麻、藂等，間無空隙，有善男子善女人等，於彼福田，以無量種上妙樂具供養恭敬，尊重贊嘆，盡其形壽。若復有人，經須臾頃，供養恭敬，尊重贊嘆一初發心不離六波羅蜜多菩薩摩訶薩，以前功德比此福聚，百分不及一，千分不及一，百千分不及一，乃至鄔波尼殺曇分亦不及一。
憍尸迦！假使遍滿一四洲界聲聞、獨覺，譬如甘蔗、蘆葦、竹林、稻、麻、藂等，間無空隙，有善男子善女人等，於彼福田，以無量種上妙樂具供養恭敬，尊重贊嘆，盡其形壽。若復有人，經須臾頃，供養恭敬，尊重贊嘆一初發心不離六波羅蜜多菩薩摩訶薩，以前功德比此福聚，百分不及一，千分不及一，百千分不及一，乃至鄔波尼殺曇分亦不及一。
憍尸迦！假使遍滿小千世界聲聞、獨覺，譬如甘蔗、蘆葦、竹林、稻、麻、藂等，間無空隙，有善男子善女人等，於彼福田，以無量種上妙樂具供養恭敬，尊重贊嘆，盡其形壽。若復有人，經須臾頃，供養恭敬，尊重贊嘆一初發心不離六波羅蜜多菩薩摩訶薩，以前功德比此福聚，百分不及一，千分不及一，百千分不及一，乃至鄔波尼殺曇分亦不及一。
憍尸迦！假使遍滿中千世界聲聞、獨覺，譬如甘蔗、蘆葦、竹林、稻、麻、藂等，間無空隙，有善男子善女人等，於彼福田，以無量種上妙樂具供養恭敬，尊重贊嘆，盡其形壽。若復有人，經須臾頃，供養恭敬，尊重贊嘆一初發心不離六波羅蜜多菩薩摩訶薩，以前功德比此福聚，百分不及一，千分不及一，百千分不及一，乃至鄔波尼殺曇分亦不及一。
憍尸迦！假使遍滿三千大千佛之世界聲聞、獨覺，譬如甘蔗、蘆葦、竹林、稻、麻、藂等，間無空隙，有善男子善女人等，於彼福田，以無量種上妙樂具供養恭敬，尊重贊嘆，盡其形壽。若復有人，經須臾頃，供養恭敬，尊重贊嘆一初發心不離六波羅蜜多菩薩摩訶薩，以前功德比此福聚，百分不及一，千分不及一，百千分不及一，乃至鄔波尼殺曇分亦不及一。
憍尸迦！假使遍滿十方無量無邊世界聲聞、獨覺，譬如甘蔗、蘆葦、竹林、稻、麻、藂等，間無空隙，有善男子善女人等，於彼福田，以無量種上妙樂具供養恭敬，尊重贊嘆，盡其形壽。若復有人，經須臾頃，供養恭敬，尊重贊嘆一初發心不離六波羅蜜多菩薩摩訶薩，以前功德比此福聚，百分不及一，千分不及一，百千分不及一，乃至鄔波尼殺曇分亦不及一。
何以故？憍尸迦！不由聲聞及獨覺故，有菩薩摩訶薩及諸如來應正等覺出現世間；但由菩薩摩訶薩故，有聲聞、獨覺及諸如來應正等覺出現世間。是故汝等一切天、龍及阿素洛、健達縛、揭路茶、緊捺洛、藥叉、邏剎娑、莫呼洛伽、人非人等，常應守護，供養恭敬，尊重贊嘆此菩薩摩訶薩，勿令一切災橫侵惱。
尒時，天帝釋白佛言：世尊！甚奇！希有！是菩薩摩訶薩於此甚深般若波羅蜜多，受持讀誦，精勤修學，如理思惟，書寫解說，廣令流布，攝受如是現法功德，成熟有情，嚴凈佛土，從一佛國趣一佛國，親近承事諸佛世尊，隨所欣樂，殊勝善根，由於諸佛供養恭敬，尊重贊嘆，即得成滿，於諸佛所，聽聞正法，乃至無上正等菩提，終不忘失所聞法要，速能攝受族姓圓滿、母圓滿、生圓滿、眷屬圓滿、相好圓滿、光明圓滿、眼圓滿、耳圓滿、音聲圓滿、陀羅尼圓滿、三摩地圓滿。復以善巧方便之力，變身如佛，從一世界趣一世界，至無佛國，贊說布施波羅蜜多，贊說凈戒、安忍、精進、靜慮、般若波羅蜜多；贊說內空，贊說外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；贊說真如，贊說法界、法性、不虛妄性、不變異性、平等性、離生性、法定、法住、實際、虛空界、不思議界；贊說苦圣諦，贊說集滅道圣諦；贊說四靜慮，贊說四無量、四無色定；贊說八解脫，贊說八勝處、九次第定、十遍處；贊說四念住，贊說四正斷、四神足、五根、五力、七等覺支、八圣道支；贊說空解脫門，贊說無相解脫門、無愿解脫門；贊說五眼，贊說六神通；贊說佛十力，贊說四無所畏、四無礙解、大慈大悲大喜大舍、十八佛不共法；贊說無忘失法，贊說住舍性；贊說一切智，贊說道相智、一切相智；贊說一切陀羅尼門，贊說一切三摩地門；贊說佛寶，贊說法寶、苾芻僧寶。復以善巧方便之力，為諸有情宣說法要，隨宜安置三乘法中，永令解脫生老病死，證無余依般涅盤界。或復拔濟諸惡趣苦，令天人中受諸快樂。