净行护持品至诚恭敬一心住，五轮投地而作礼，归命十方正等觉，三世一切具三身，归命一切大乘法，归命不退菩提众，归命诸明真实言，归命一切诸密契，以身、口、意清净业，殷勤无量恭敬礼。
归命方便真言曰：
唵曩么萨婆怛他去蘖哆去迦野嚩去枳质二合跢播那伴陀喃迦路弭右膝着地合爪掌，思惟说悔先罪业：我由无明所积集，身、口、意业造众罪，贪欲恚痴覆心故，于佛、正法、贤圣僧、父母二师、善知识，及以无量众生所，无始生死流转中，具造极重无尽罪。亲对十方现在佛，悉皆忏悔不复作。
出罪方便真言曰：
唵萨婆播跛萨叵二合吒半音那诃曩跋惹啰二合野莎诃南无十方三世佛，三种常身正法藏，胜愿菩提大心众，我今皆悉正归依。
归依方便真言曰：
唵萨婆勃陀步地萨怛二合舍罗蘖唓车夜弭跋惹罗二合达么嘻唎二合、入我净此身离诸垢，及与三世身、口、意，过于大海刹尘数，奉献一切诸如来。
施身方便真言曰：
唵萨嚩怛他去蘖哆去补惹跋罗二合伐㗚哆二合曩去夜怛么喃你利夜哆夜弭萨婆哆他去蘖跢枳哆始柘二合地底瑟吒二合担萨婆跢他去蘖跢枳惹二合南谜阿尾舍睹净菩提心胜愿宝，我今起发济群生，生苦等集所缠绕，及与无知所害身，救摄归依令解脱，常当利益诸含识。
唵步地质多姥怛播二合那夜弭十方无量世界中，诸正遍知大海众，种种善巧方便力，及诸佛子为群生，诸有所修福业等，我今一切皆随喜。
随喜方便真言曰：
唵萨嚩怛他去蘖多补儜枳惹二合曩去弩慕那曩布惹谜伽三姥那罗二合娑叵二合啰拏三么曳吽我今劝请诸如来，菩提大心救世者，唯愿普于十方界，恒以大云降法雨。
劝请方便真言曰：
唵萨婆怛他去蘖跢悌曳二合沙拏布惹谜伽三姥那罗二合沙叵二合啰拏三么曳吽愿令凡夫所住处，速舍众苦所集身，当得至于无垢地，安住清净法界体。
唵萨婆怛他去蘖多捺悌曳洒夜弭萨婆萨怛嚩二合呬哆㗚他野达么驮睹悉他以反二合㗚婆二合嚩睹所修种种众善业，利益一切诸有情，我今尽皆正回向，除生死苦至菩提。
回向方便真言曰：
入佛三昧耶契：为净三业垢，结三昧耶契。先合定慧手，并建二空轮，遍触诸支分，诵持真实语。
入佛三昧耶明曰：
法界生契：般若三昧手，俱作金刚拳，二空在掌中，风幢皆正直。以契置额上，绕身向下散，观身等法界，无垢如虚空。
法界生真言曰：
曩么三曼跢勃驮喃达磨驮睹娑嚩二合皤嚩句诃吽二合金刚萨埵契，结金刚智印，止观手相背，地、水、火、风轮。左右互相持，二空各旋转，合于慧掌中，是名为法轮，最胜吉祥契。
金刚萨埵真言曰：
曩么三曼跢跋惹啰二合唵跋惹啰怛么二合句诃吽诵此真言已，当住于等引，谛观我此身，即是执金刚。甲胄金刚契，先作三补吒，止观二风轮，纠持火轮上。附中指上节，二空自相并，而在于掌中，火轮想囕字。囕字如明珠，置之于顶上。
甲胄真言曰：
曩么三曼跢跋惹啰二合唵跋惹啰二合迦嚩者吽次念无堪忍，能制诸大障，囕字赫光焰，环绕周严身。
无堪忍真言曰：
供养仪式品第三先结三昧耶，次不动刀契，乃奉阏伽水。复献金刚座，次奉香华等，去垢无动尊。现前观览字，去而一肘间，炽焰朝日晖。念诵真实义，能除一切障。先自净心地，复净道场地，悉皆除过患，其相如虚空。下观诃风轮，黑光焰流布。次水轮嚩字，其色如乳海。次地观阿字，四向黄金色。上四字观门，皆先诵归命。
曩莫三曼跢勃驮喃谓览诃嚩阿自此金刚轮，普现众法相，谛观牟尼主，坐百宝莲华。环涌众妙华，亿亿莲华卫，各于莲华上，无量威德尊。在天广殿中，殿宝柱行列，幢幡、华鬘等，贤瓶与遏伽。普雨香华云，周流珍宝聚，光网垂轻盖，互映诸妙像。殿耸高广树，明彻遍法界，偃盖布琼，华叶普芬馥。果实千般秀，缤纷罗法筵，巧色摩尼灯，旁曳天衣降。芳药含滋味，香膳备珍味，天乐奏妙音，谐韵悦意响。云台无齐限，妙呈众供具，自力佛加备，及遍法界心。但诵此真言，充广大供养。
虚空藏明妃真言曰：
曩么萨婆怛他去蘖帝频庾二合尾舍缚穆契频也二合唵萨婆他去欠揾住没反蘖帝萨叵啰呬誐誐曩剑婆嚩二合贺一切法不生，自性本寂故，想念此真言，阿字置其中。转成大日尊，普现尘沙众，光焰遍法界，随性令开悟。大莲华王上，谛想牟尼尊，于尊白豪间，复现于明主，谛观明主已，方作加持法。
大日如来心真言曰：
慧手金拳置于眉间上。
如来毫相真言曰：
次诸尊真言，普通种子心曰：
南么三曼多勃驮喃迦契经所说迦字门，一切诸法无造作。真陀摩尼宝王印，定慧五轮互相交。金刚合掌之标式，普遍一切菩萨法。
一切诸菩萨真言曰：
曩么三曼多勃驮喃萨婆他微沫底微枳罗儜上达摩驮睹阇多参参诃莎诃不动尊去垢，辟除使光显，为息一切障，住火生三昧。
不动使者真言曰：
方隅结界皆用慧刀。次作召请法，坚固金刚缚，直舒二风轮，俯屈其上节。是名金刚钩，能召一切众，圣依愿而来，不违本誓愿。
召请圣众真言曰：
曩么三曼多勃驮喃阿去、急呼萨婆怛啰引、二合钵啰二合诃谛怛他引蘖党矩奢菩提淅耶二合钵布啰迦莎诃次奉三昧耶，具以真言契，契相如前说，诸三昧耶教。
三昧耶真言曰：
曩么三曼多勃驮喃阿三迷怛履三迷三摩曳莎诃次献遏伽水，奉诸善逝者，用浴无垢身。
阏伽真言曰：
曩么三曼多勃驮喃哦哦曩三么三么莎嚩二合贺次奉莲华座，遍置一切处，二空与地轮，聚合以为台，余轮各相远，是即莲华印。
如来座真言曰：
曩么三曼哆勃驮喃阿引声急呼复次当辟除，以大慧刀印。圣不动真言，当观同于彼。最胜金刚焰，烧诸障无余，次即当转作，金刚萨埵身。真言印相应，遍布诸支分。
金刚种子心曰：
曩么三曼多勃驮喃鑁念此真实义，诸法离言说。以具印等故，即同执金刚。当知彼印相，水轮内五股。
金刚萨埵真言曰：
曩么三曼多伐折啰战拏么诃引沙平吽次当周遍身，被服金刚铠，身语之密印，前已依法说。次佉字具点，以置于顶上，思惟此真言，诸法如虚空。
彼真言曰：
南么三曼多勃驮喃欠次应一心住，摧伏诸魔印，智者应普转，真言共相应。诸有恶心者，当见遍此地，金刚炽焰光。当以智慧手，而作金刚拳，正直舒风轮，加于白毫际，如毗俱知形，是则彼标帜。此印名大印，念之除众魔。
毗俱胝真言曰：
曩莫三曼多勃驮南萨婆皤耶怛啰二合萨宁吽娑叵二合吒耶娑嚩二合诃次用难堪忍，密印及真言，而用结周界，威猛无能睹。先以三补吒，风轮在于掌，二空及地轮，内屈犹如钩。火轮合为峰，开散其水轮，旋转指十方，是名结大界。
无能堪忍真言曰：
南么三曼多勃驮喃丽鲁补微矩丽莎诃或以不动尊，成办一切事，护身处令净，结诸方界等。
不动尊种子心曰：
南么三曼多伐折啰悍结彼慧刀印，普皆遍洒之，是诸香华等，所办供养具。复一切遍置，清净法界心，所谓览字门，如前所开示。
涂香真言曰：
散华真言曰：
焚香真言曰：
燃灯真言曰：
献食真言曰：
南么三曼多勃驮喃阿啰啰迦啰啰末邻捺娜弭沫邻捺泥摩诃引沫履莎诃诸余供养具，所应奉献者，依随此法则，净以不动尊。当合定慧掌，五轮互相叉，是则持众物，普通供养印。复作心仪式，所献皆充满，此方及余方，大供庄严云，各雨诸供物，供养十方界。诸佛及菩萨，以空藏通印，如法所修事，积集诸功德，回向成悉地，为利诸众生。若诸真言人，此生求悉地，先依法持诵，所为既终竟。又以持金刚，殊胜之讽咏，供养佛、菩萨，当得速成就。
金刚歌咏偈曰：金刚萨埵摄受故，得为无上金刚宝；金刚言词歌咏故，愿成金刚胜事业。
转明妃偈曰：以我功德所庄严，及净法界中出生，如来神力加持故，成就众生诸义利。三诵虚空藏转明，密印相如前说也。
持诵法则品第四如是具法供养已，起利无尽众生心，稽首诸佛、圣天等，住相应座入三昧。四种静虑之轨仪，能令内心生喜乐，以真实义加持故，当得真言成等引。智者如先所开示，现前而观本所尊，于其心月圆明中，悉皆照见真言字。行者应生决定意，先当一缘观本尊，持彼真言秘密印，自作瑜伽本尊像。由住本地相应身，虽少福者亦成就。行者若持诵，大毗卢遮那，正觉真言印，当依如是法。
大日如来种子心曰：
南么三曼多勃驮喃阿是中身密印，正觉白毫相，慧手金刚拳，而在于眉间。
如来毫相真言曰：
南么三曼多勃驮喃阿去声急呼痕惹急呼如前转阿字，而成大日尊，法力所持故，与自身无异。住本尊瑜伽，加以五支字，下体及脐上、心顶与眉间。于三摩呬多，运想而安立，以依是法住，即同牟尼尊。阿字加下体，金轮瑜伽座；鑁字加脐上，素光大悲水；览字加心位，赤角智火光；唅字白毫际，黑风自在力；佉字在顶上，五色名大空。五字严身，威德成就，炽大慧光，除众罪业。见是人赫，天魔军退。
等大悲空顶，无边性空不障碍故。如虚空界，离一切分别、无分别；如是，一切智智妙观平等，离一切分别、无分别故，云无等等也。
因大悲风额，除障智风能开发故。如风能净除尘、雾、烟、云；如是，大智风净除无明垢秽、烦恼、昏沉等也。
尘大悲火心，三昧慧炬所温育故。如火能烧一切薪；如是，一切智火烧无智薪，灭妄业垢，令无遗余，于无明暗中为大明照也。
言大悲水脐，功德乳海所滋润故。如水能从高赴下，多有饶益滋润草木、华果，本性清净；如是，如来智水从真言法界流趣世间，润诸持生助道之法，成大果实，常以洗濯菩提之心，不令染污也。
座大悲地界，金刚座下金刚宝地所执持故。如地能生万物，荷负一切世间不可倾动；如是，一切智地从如来金刚性生，即此生者毕竟无生，能生菩提万善，执持一切贤圣心地，不可沮坏也。又于首中置，百光遍照王，眼安无垢字，犹灯明显照。智者观自体，等同如来身，心月圆明处，声鬘与相应。字字无间断，犹如韵铃铎，正等觉真言，随取而受持。当知此方便，速得成悉地。或说异仪轨，普通三密门，若解旋转者，所作皆成就。
普通种子心真言曰：
南么三曼多勃驮喃迦以是理光明，观此声实义，摩尼宝王印，定、慧互相交。
一切菩萨真言曰。佉字含众色，增加大空点，置之于顶上，当得等虚空。复于其首内，想念本初字，纯白点严饰，最胜百明心。眼界犹明灯，大空无垢字，住于本尊位，正觉当现前。又观彼心处，圆满净月轮，炳现阿字门，遍作金刚色。其声真实义，诸法本不生。迦字以为首，或所持真实，环列有圆明。单字与句因，随意而出入，方乃作持诵，懈极然后已。或以真言字，运布心月中，随其深密意，思念声真实。或奉香华等，次第修供养。
真实事业品第五当如前事业，而自加持作，金刚萨埵身。思惟佛、菩萨，无量诸功德，于无尽众生，兴大慈悲心。以金刚讽诵，及余妙言辞，称叹诸如来，真实功德。所造善回向，作如是愿言：如大觉世尊，以所证功德，回向大菩提。我今亦如是，以所有福聚，与法界众生，共度生死海。成正遍知道，自利利他法，住如来大住，非独为己身。乃至返生死，济度诸众生，得一切种智，到第一安乐，当奉献阏伽。作归命合掌，置顶上思惟，诸佛、菩萨众，真实大功德，至诚作礼言。
作礼偈言：诸有永离一切过，无量功德庄严身，一向饶益众生者，我今悉皆归命礼。
次启白众圣说是偈言：现前诸如来、救世诸菩萨，不断大乘教，到殊胜位者，唯愿圣天众，决定证知我，各当随所安，后复垂哀赴。
次当以三昧耶真言密印于顶上解之，而生是心：诸有结护加持皆令解脱。
以此方便故，先所奉请诸尊各还所住，不为无碍大誓之所留止也。
复用法界本性加持自体，思惟净菩提心，而住金刚萨埵身，是中明印。
前说若念诵竟，以此三印持身，所有真言行门终毕，法则皆悉圆满。
又应如前方便观法界字以为顶相，被服金刚甲胄，由斯秘密庄严故，即得如金刚自性无能沮坏之者。诸有闻其音声或见、或触皆必定于阿耨多罗三藐三菩提一切功德皆悉成就，与大日如来等无有异也。
次复起增上心修行殊胜事业，于清净处严以香华，先令自身作观世音菩萨、或住如来自性，依前方便以真言密印加持，然后以法施心读诵大乘方广经典、或以心诵，而请诸天神等令听受之。如所说偈言：金刚顶经说，观世莲华眼，即同一切佛，无尽庄严身。或以世导师，诸法自在者，随取一名号，作本性加持。
观自在种子心曰：
南么三曼多勃驮喃娑急呼字门真实义，诸法无染着，音声所流出，当作如是观。此中身密相，所谓莲华印，如前奉敷座，我已分别说。
次说观自在真言曰：
前以法界心字置之在顶，又用此真言密印相加，随力所堪读诵经法、或造制底曼荼罗等。所为已毕，次从座起，以和敬相应接诸人事。
又为身轮得支持故，次行乞食，或檀越请、或僧中所得，当离鱼、肉、薰菜。及供养本尊诸佛之余，乃至种种残宿不净、诸酒木果等浆可以醉人者皆不应饮啖。
次奉抟食用献本尊，又作随意食法，若由有余，更出一分，为济饥乏乞求故，当生是心：我为任持身器安稳行道受是段食，如膏车辖令不败伤有所至到，不应以滋味故。增减其心及生悦泽严身之想，然后观法界心字遍净诸食，以事业金刚加持自身。
是中种子如鑁字真言所说，复诵施十力明八遍，方乃食之。
说此明曰：
如是住，先成就本尊瑜伽。饭食讫已，所余触食以成办诸事真言心供养所应食者。当用不空威怒增加，圣不动真言当诵一遍，受者欢喜，常随行人与护念之。
彼真言曰：
彼食竟休息少时，复当礼拜诸佛、忏悔众罪。
为净心故，如是修常业，乃至依前诵读经典。
恒依是住，于后日分亦复如是，初夜、后夜思惟大乘无得间绝。至中夜分以事业金刚如前，被金刚甲敬礼一切诸佛、大菩萨等。次当运心如法供养，而作是念：我为一切众生志求大事因缘故，应当覆护是身，少时安寝，非为贪着睡眠之乐。先当正身威仪，重累二足，右胁而卧。若支体疲懈者，随意转侧无咎，为令速寤，常当系意在明。又复不应偃卧床上，次于余日亦如是行之。
持真言者以不亏法则无间勤修，故得真言门修菩萨行之名号也。
若于数时相现等持诵法中作前方便，乃至具修胜业犹不成就者，应自警悟，倍加精进，勿得生下劣相而言：是法非我所堪。如是展其志力，自利、利他，常不空过。以行者勤诚不休息故，众圣玄照其心，则蒙威神建立，得离诸障。
是中有二事不应舍离：谓不舍诸佛菩萨、及饶益无尽众生心。恒于一切智愿心不倾动，此因缘必定得成，随类悉地也。常依内法而澡浴，不应执着外净法，于触食等怀疑悔，如是皆所不应为。若为任持是身故，随时盥沐除诸垢，于河流等如法教，与真言印共相应。以法界心净诸水，随用不动降三世，真言密印护方等，住于本尊自性观。复当三转持净土，恒以一心正思惟，念圣不动真言等，智者默然应澡浴。
净法界心、不动尊种子、刀印皆如前说。降三世种子心曰：
南么三曼多伐折啰南涸此中诃字门，声理如前说，少分差别者，所谓净除相。降伏三界尊，身密之仪式，当用成事业，五智金刚印。
次说降三世真言曰：
南么三曼多伐日啰诃诃诃微萨么二合曳平萨婆怛他引蘖多微洒也三婆嚩怛囇二合路枳也二合微惹也吽惹急呼、二合莎诃如是澡浴洒净已，具三昧耶护支分，思惟无量圣天众，三奉掬水而献之。为净身心利他故，敬礼如来胜生子，远离三毒分别等，寂调诸根诣精室。或依水室异方便，心住如前所制仪，自身三等为限量，为求上、中、下法故。行者如是作持诵，所有罪流当永息，必定成就推诸障，一切智句集其身。彼依世间成就品，或复余经之所说，供养支分众方便，如其次第所修行。未离有为诸相故，是谓世间之悉地，次说无相最殊胜，具信解者所观察。若真言乘深慧人，此生志求无上果，随所信解修观照，如前心供养之仪。及依悉地流出品、出世间品瑜伽法，彼于真实缘生句，内心支分离攀缘。依此方便而修证，当得出世间成就。如所说优陀那偈言：甚深无相法，劣慧所不堪，为应彼等故，兼存有相说。