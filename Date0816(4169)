於是賢者須菩提、迦旃延、大迦葉、大目揵連等，聽演大法，得未曾有，本所未聞。而見世尊授舍利弗決，當得無上正真之道，驚喜踴躍，咸從坐起，進詣佛前，偏袒右肩。禮畢叉手，瞻順尊顏，內自思省，心體熙怡，支節和懌，悲喜并集，白世尊曰：唯大圣通！我等朽邁，年在老耄，於眾耆長，僉老羸劣，歸命眾佑，冀得滅度。志存無上正真之道，進力尟少，無所堪任，如來所講，我等靖聽。次第坐定，諸來大眾，不敢危疲，無所患厭。前者如來為鄙說法，已得於空、無相、無愿。至于佛典，國土所有，於一切法無所造作，其諸菩薩所可娛樂，如來勸發，多所率化。鄙於三界而見催逐，常自惟忖：謂獲滅度，今至疲憊。爾乃誨我以奇特誼，樂於等一，則發大意於無上正真道。而今大圣授聲聞決，當成正覺，心用愕然，怪未曾有。余得大利，各當奉事，乃獲逮聞如是品經。從過去佛，常聞斯法，故初值遇，則我祿厚，喻，意所至愿現在，於色而無所畏，珍琦鼓樂自然為鳴，而燃大燈炤耀彌廣，栴檀叢林芬薀而香。唯然，世尊！我豈堪任而說之乎？
告曰：可也。
時諸聲聞共白佛言：昔有一士，離父流宕，僑亭他土二三十年。馳騁四至，求救衣食，守貧窮，困無產業。父詣異城，獲無央數金銀珍寶，水精、琉璃、車&#;、馬瑙、珊瑚、虎魄，帑藏盈滿。侍使僮仆、象馬車乘不可稱計，眷屬無數，七寶豐溢，出內錢財，耕種賈作。子厄求食，周行國邑，城營村落，造富長者，適值秋節，入處城內，循行帑藏。與子別久，忽然思見，不知所在。自念一夫，財富無量，橫濟遠近。竊惟：我老朽耄垂至，假使終沒，室藏騷散，愿得見子，恣所服食，則獲無為，不復憂戚。
其子僥會，至長者家，遙見門前，梵志君子大眾聚會，眷屬圍繞，金銀雜廁為師子座，交露珠瓔為大寶帳，父坐其中，分部言教，諸解脫華遍布其地，億百千金以為飲食。子覲長者，色像威嚴，怖不自寧，謂是帝王、若大君主，進退猶豫，不敢自前，孚便馳走。父遙見子，心用歡喜，遣傍侍者追呼令還。遑懅躄地，謂追者曰：我不相犯，何為見捉？侍者執之，俱詣長者。
長者告曰：勿恐勿懼！吾為子勤，廣修產業，帑藏充實。與子別久，數思相見，年高力弊，父子情重，將入家內，在於眾輩，不與共語。所以者何？父知窮子志存下劣，不識福父，久久意悟，色和知名，又見琦珍。
長者言曰：是吾子也。以權告子，今且恣汝隨意所奉。窮子怪之，得未曾有，則從坐起，行詣貧里，求衣索食。父知子緣，方便與語：汝便自去，與小眾俱。子來至此，而再致印曰：至此宅有所調飾。父付象馬，即令粗習，假有問者，答亦如之，當調車馬，嚴治寶物，恣意賜與。父求窮子，所可賑給，具足如斯。
時子於廄，調習車馬，繕治珍寶，轉復教化家內小大。父於窗牖，遙見其子所為超絕，脫故所著，沐浴其身，右手洗之，以寶瓔珞、香華、被服，光曜其體，皆令清凈，而告之曰：爾從本來，何所興立，何所系屬，舍吾他行，勤苦饑寒。吾以耄矣，以情相告。便時納娶，嬉游飲食，以康祚胤。吾所造業，不可訾計，眾寶具足，子知之乎？求汝積年而戀惡友，今乃來歸，宜除瑕垢。吾有妙寶夜光明珠，琦珍瑰異，皆為汝施，僮仆侍使男女大小恣意所欲，一以相付。吾愛念汝，猶如國王幸其太子。
諸尊聲聞共白佛言：彼時窮子播蕩流離二三十年，至長者家，乃得申敘，追惟前後游觀所，更心悉念之。
時大長者，寢疾于床，知壽欲終，自命其子，而告之曰：吾今困劣，宜承洪軌，居業寶藏若悉受之，周濟窮乏，從意所施。輒備奉教，喜不自勝，所行至誠，不失本誓。父知子志，身行謹勑，先貧後富，益加欣慶，宗敬親屬，禮拜耆長。
父於國王、君主、大臣眾會前曰：各且明聽：斯是吾子，則吾所生，名字為某，舍我流迸二三十年，今乃相得。斯則吾子，吾則是父，所有財寶皆屬我子。子聞宣令大眾之音，心益欣然，而自念言：余何宿福，得領室藏？
諸聲聞等又白佛言：大富長者則譬如來，諸學士者則謂佛子，勉濟吾等三界勤苦，如富長者還執其子，度脫生死。於是，世尊！有無央數圣眾之寶，以五神通除五陰蓋，常修精進，在彼道教，志于滅度，謂為妙印。殷懃慕求，初不休懈，欲得無為，意中默然，熟自思惟，所獲無量，於如來所承順法行，遵修禪定，而常信樂，謂觀我等懈廢下劣，而不分別，不能志愿此如來法珍寶之藏。於今世尊以權方便，觀于本際，慧寶帑藏，蠲除饑&#;，授大妙印。
唯然，大圣！於今耆年斯大迦葉，從如來所朝旦印印，當至無為。又世尊為我等示現菩薩大士慧誼，余黨奉行，為眾說法，當顯如來圣明大德，咸使暢入隨時之誼。所以者何？世雄大通善權方便，知我志操，不解深法，為現聲聞，畏三界法及生老死、色聲香味細滑之事，趣欲自濟，不救一切，離大慈悲、智慧善權、禪定三昧，乃知人心不睹一切眾生根原。譬如窮士求衣索食，而父須待欲使安樂，子不覺察。佛以方便隨時示現，我等不悟。今乃自知成佛真子，無上孫息為佛所矜，施以大慧。
所以者何？雖為佛子，下賤怯弱，假使如來睹心信樂，喜菩薩乘，然後乃說方等大法。又世尊興為二事，為諸菩薩現甘露法，為諸下劣志愿小者，轉復勸進，入微妙誼。譬如彼子與父別久，行道遙見，不識何人，呼而怖懼，後稍稍示威儀法則，乃知是父。佛亦如是，吾等不解菩薩大士，雖從法生，為如來子，但求滅度，不志道場，坐於樹下，降魔官屬，度脫一切。我輩自謂已得解脫，以是之故，今日睹聞，未為成就，不為出家，不成沙門。
今如來尊現諸通慧，我等以獲大圣珍寶，佛則為父，我則為子，父子同體，焉得差別？猶如長者臨壽終時，於大眾前，宣令帝王、梵志、長者、君子，今諸所有庫藏珍寶用賜其子，子聞歡喜，得未曾有。佛亦如是，先現小乘一時悅我，然今最後，普令四輩比丘、比丘尼、清信士、清信女，天上世間一切人民，顯示本宜。佛權方便，說三乘耳。尚無有二，豈當有三？是諸聲聞皆當成佛，我等悅豫不能自勝。
時大迦葉則說頌曰：
我等今日，逮聞斯音，怪之愕然，得未曾有，由是之故，心用悲喜。
又省導師，柔軟音聲，尊妙珍寶，為大積聚，一處合集，以賜我等。
未曾思念，亦不有求，還聞弘教，心懷踴躍。譬如長者，而有一子，
興起如愚，亦不闇冥，自舍其父，行詣他國，志于殊域，仁賢百千。
於時長者，愁憂念之，然後而聞，即自迸走，游于十方，意常悒戚。
父子隔別，二三十年，與人戀訟，欲得其子，便詣異土，入于大城，
則於彼止，立於屋宅，具足嚴辦，五樂之欲，無數紫金，及諸珍寶，
奇異財業，明珠碧玉，象馬車乘，甚為眾多。牛畜豬彘，雞鶩羠羊。
出內產息，賈作耕種，奴仆僮使，不可計數。嚴辦眾事，億千百類。
又得王意，威若國主，一城民庶，委敬自歸，諸郡種人，遠皆戴仰。
若干種業，因從求索，興造既多，不可計限。勢富如是，啼哭淚出。
吾既朽老，志力衰變，心誨思想，欲得見子，夙夜追念，情不去懷。
聞子之問，意增煩惋，舍我別來，二三十年，吾之所有，財業廣大，
假當壽終，無所委付。計彼長者，其子愚濁，貧窮困厄，常求衣食，
游諸郡縣，多思想，周旋汲汲，慕系嗇地，心竊自惟，得無被害。
曷為見執？何所求索？大富長者，見之起強，憐傷斯子，為下劣極。
亦不睹信，彼是我父，又復懷疑，不審財寶，其人慰喻，具解語之。
有紫磨金，積聚於此，當以供仁，為飲食具，典攝眾計，役業侍使。
吾有眾寶，薀積腐敗，委在糞壤，不見飾用，子便多取，以為質本，
蓄財殷廣，無散用者。其人聞告，如是教勑，則尋往詣，奉宣施行。
受長者教，不敢違命，即入家中，止頓正領。爾時長者，遙從天窗，
詳觀察之，知何所為，雖是吾子，下劣底極，唯曉計算，調御車耳。
即從樓觀，來下到地，便還去衣，垢污之服，則便往詣，到其子所。
勑之促起，修所當為，則當與卿，劇難得者，以德施人，案摩手腳。
咸醲滋美，以食相給，及床臥具，騎乘所乏。於時復為，娉索妻婦。
敖黠長者，以此漸教，子汝當應，分部之業，吾愛子故，心無所疑。
漸漸稍令，入在家中，賈作治生，所入難計，所空缺處，皆使盈溢。
步步所行，鞭杖加人，珍琦異寶，明珠琉璃求食，窮厄困極，今乃來歸。
與之別離，二三十年，今至此國，乃得相見。在於某城，而亡失之，
於此求索，自然來至。我之財物，無所乏少，今悉現在，於斯完具。
一切皆以，持用相與，卿當執御，父之基業。其人尋歡，得未曾有。
我本貧窮，所在不詣，父時知余，為下劣極，得諸帑藏，今日乃安。
大雄導師，教化我等，睹見下劣，樂喜小乘，度脫我輩，使得安隱。
便復授決，當成佛道。於今安住，多所遣行，無數菩薩，慧力無量，
分別示現，無上大道。攀緣稱贊，億姟譬喻，余等得聞，最勝諸子，
則便奉行，尊上大道。所當起立，視眾眼目，當於世間，得成佛道。
而為圣尊，造業如斯，將養擁護，於此佛法，講說分別，最勝慧誼，
則為感動，一切眾生。我等志愿，貧心思念，假使得聞，于斯佛誨，
不肯發起，如來之慧，睹見最勝，宣暢道誼，意中自想，盡得滅度。
不愿志求，如此比慧，又聞大圣，諸佛國土，未曾有意，發歡喜者，
寂然在法，一切無漏，棄捐所興，滅度之事，由此思想，不成佛道。
常當修行，晝夜除慢，諸佛道誼，最無有上，未曾勸助，志存于彼。
今乃究竟，具足最勝，得無為限，當舍陰蓋，長夜精進，修理空誼，
解脫三界，勤苦之惱。佛興教戒，則以具嚴，如是計之，無所乏少。
最勝所演，經身之慧，假使有人，愿等佛道，為是等故，加賜法事。
由緣致斯，余徒欽樂，有大導師，周旋世間，普悉觀察，如此輩相。
諸恐懼者，令得利誼，求索勸助，令我信樂，善權方便，猶若如父。
譬如長者，遭時大富，其子而復，窮劣下極，則以財寶，而施與之。
大圣導師，所興希有，分別宣暢，善權方便，諸子之黨，志樂下劣。
修行調定，而以法施，我等今日，致得百千，未曾有法，如貧得財。
於佛教化，獲道得寶，第一清凈，無復諸漏。長夜所習，戒禁定意，
執誼將護，世雄唱導，今日有獲，佛之大道，眷屬圍繞，修行無闕。
其有長夜，清凈梵行，依倚法王，深遠之慧，而為具足，此尊德果。
日成微妙，無有諸漏，我等今日，乃為聲聞，還得聽省，上尊佛道。
當復見揚，圣覺音聲，以故獲聽，超度恐懼，今日乃為，致無所著。
以無著誼，為諸天說，世人魔王，及與梵天，為親一切，眾生之類。
何所名色，造立寂然，蠲除眾生，無億數劫，於是所造，甚難得值。
計於世間，希有及者，今日無著，燒罪度岸，修行為業，踴躍歡喜。
吾等歸圣，以頂受之，所愿具足，如江河沙，飲食衣服，若干巨億，
諸床臥具，離垢無穢，用栴檀香，以為屋室，柔軟坐具，以敷其上。
若疾病者，無所藥療，今日供養，安住廣度，所施劫數，如江河沙。
所造立者，無能奪還，高遠之法，無量無限，其大神足，建立法力。
佛為大王，無漏最勝，堪任堅強，常修牢固，安慰勸進，以時節。
未曾修設，望想福行，於一切世，諸法中尊，皆為大神，最勝如來，
然大燈明，示無央眾，知諸黎庶，筋力所在，若干種種，所憙樂愿，
因緣百千，而順開化。如來皆睹，眾人性行，他人心念，一切群萌，
以若干法，而致墮落，以法示現，此尊佛道。
爾時，世尊告大迦葉及諸耆年聲聞：善哉！所嘆如實，審如所言。如來之德，如向所喻，復倍無數，不可思誼，無能計量劫之姟底，一一計數大圣所應，如來之慧無能限者，不有法想道地處所，莫能盡原。世尊普入一切諸誼，察于世間，見眾庶心，所度無極，一切分別，皆使決了權慧之事，勸立一切度於彼岸，皆現普智入諸通慧。譬如三千大千世界，其中所有諸藥草木、竹蘆叢林、諸樹小大、根本莖節、枝葉華實，其色若干，種類各異，悉生于地。若在高山巖石之間，丘陵&#;域。
應時而降雨，激灌一切地，旱涸枯谿澗，一切得浸漬。
惠澤無不到，眾源皆涌溢，深谷諸廣野，林麓槒幽藪。
萌葉用青倉，藥草無數生，樛木諸叢林，滋長大小樹。
眾藥咸茂殖，莖干華實繁，隨其本境界，皆令得蒙恩。
諸天樹木，結根坑坎，陜隘迮處，而生其中。如諸邪道，一切愚癡，
長益系縛，如象著絆。草刺棘樹，蘆葦䅥䅥現天下，為眾說法。
以是誠行，示於眾生，大仙以斯，使人聞經，皆於諸天，人民前現。
佛為如來，圣中之尊，善權方便，猶如天雨，吾當飽滿，一切群萌。
愚騃之黨，身形枯燥，除諸苦患，得立大安，燒盡愛欲，獲至滅度。
諸天人民，皆聽我言，普悉當來，詣佛大圣。吾為如來，世尊無倫，
有所導御，故出於世。為一切人，分別說經，化無數千，眾生之類。
又復示現，若干種誼，於彼若此，常行平等，得至解脫，滅度無為。
或在門前，而說經典，則為造立，道德之藏，諸等不等，皆令平等。
無有所憎，愛欲永除，未曾講說，無益之語，未常增惟，諸放逸緣。
以一切法，為眾生說，假使眾庶，多不可計，為講大典，不詭因緣。
行步所由，若復住立，在於座上，而續三昧。譬如大龍，雨多所潤，
普浸潤斯，一切世間，尋興慧云，而降法雨，暢發微妙，應病與藥。
常為眾生，說賢圣誼，皆令奉戒，如天陰涼。眾人失言，及違諸行，
欲使近法，轉漸調柔。使住疑者，舍諸邪見，勸化導利，令凈所睹。
舍置下劣，遠眾懈廢，隨其所趣，而令入法。應時為說，如其心本，
令皆棄捐，順師子行。世尊等演，經法之雨，悉使得至，大尊佛道。
任其力耐，而令聽受，若干道慧，而化立之。從諸天人，志性所樂。
天帝釋梵，轉輪圣王，猶如於此，諸小世間，諸藥品類，各各異種，
碎小段段，諸所良藥。迦葉且聽，吾悉當說。以能識慧，無漏之法，
便得無為，所在游行，神通三達，亦復如是，斯雨定意，三昧諸藥。
或有游詣，在於山巖，其人便得，緣一覺乘，於彼修禪，清凈之行，
是則名曰，為中品藥。假使志愿，上士美德，我當於世，逮成導師，
常精進行，志依一心，是則名曰，為上尊藥。設使欲為，安住之子，
恃怙慈心，而行寂然，疾得成道，為人中尊。所謂樹者，則喻於斯。
是等能轉，不退轉輪，建立神足，根力之行，緣是長養，醫藥除病。
英雄度脫，無數億人，隨時示現，於斯佛道，是則名曰，為大林樹。
吾之所順，善權方便，一切大圣，亦復如是，最勝講法，則為平等。
猶如慶云，普一放雨，神通無礙，如此比像，若如眾藥，在於地上，
以見如是，微妙之誼。如來所建，善權方便，假使分別，一善法事，
亦如天雨，至若干形。佛以法雨，多所安隱，普潤天下，有所成就。
觀察其人，堪任所趣，佛之法誨，景則一等。譬如放雨，墮草山巖，
及至中間，無有不遍，灌諸樹木，若大叢林，密云四集，天下豐羨。
設使世間，行慈愍法，常以經典，飽滿天下，以現世間，令普安隱。
天雨藥草，華實茂盛，其藥樹木，稍漸長大，是為羅漢，諸漏盡者，
諸緣覺品，處于林藪。我所說法，無有塵垢，無數菩薩，志開摠智。
周旋三界，一切普行，於眾會中，演此大道，猶如樹木，日日滋長。
修進神足，專達四禪，若聞空慧，心則解達，放出光明，無數億千，
是為大樹，而復滋茂。若諸聲聞，不至滅度，斯為世尊，第一最說。
若此分別，乃為講法，猶如興云，而澍甘雨，漸漸長育，眾藥草木。
人民之華，不可稱量，一時之間，說因緣法，而為眾人，現於佛道。
善權方便，佛謂言教，一切導師，亦復如是，斯諸說法，為最究暢。
諸聲聞等，皆當承是，緣斯之行，當得佛行，此諸羅漢，如是無異。
世尊演誼，盡極於斯，化諸小乘，皆得佛道。
佛復告大迦葉：如來所教等化無偏，譬如日明廣照天下，光無所擇，照與不照，高下深淺，好惡香臭，等無差特。佛亦如是，以智慧光普照一切，五道生死、菩薩、緣覺、聲聞，慧無增減，隨心所解，各得其所，本無三乘，緣行致之。
迦葉白佛：設無三乘，何故得有菩薩、緣覺、聲聞？
佛言：譬如陶家埏埴作器，或盛甘露蜜，或盛酪蘇麻油，或盛醲飲食。泥本一等，作器別異，所受不同。本際亦爾，一等無異，各隨所行，成上、中、下。
迦葉又問：縱使別異，究竟合不？
告曰：當合，明者解之。譬若有人從生而盲，不見日月、五色、十方，則謂天下無日月五色、八方上下。有對說者，其人不信。若有良醫觀人本病，何故無目？本罪所種，離明眼冥，體癭重病。
何謂重病？風、寒、熱、癖，是則四病，便心念言：斯人之疾，凡藥療之，終不能愈。雪山有藥，能療四病：一曰顯，二曰良，三曰明，四曰安，是藥四名。於時良醫愍傷病人，為設方便，即入雪山，采四品藥，㕮咀貢高，自謂無等倫？
欲得五通者，當處於閑居，精思專念道，爾能曉了此。
即尋奉所誨，舍家入深山，一心無穢慮，便得成神仙。
若得至聲聞，及獲緣覺乘，自謂慧具足，與佛等泥洹。
臨欲滅度時，佛即住其前，為現菩薩法，三達無罣礙。
智慧度無極，進善權方便，度空無想愿，菩薩由是生。
四等心四恩，用開化黎庶，解一切如化，幻夢野馬影，
深山響芭蕉，三界無所有，不執亦不舍，無愚亦無明。
不生死泥洹，悉等如虛空，無見無不見，乃睹一切本。
當爾時所見，不造三界觀，一切普平等，所濟無有量。
於是世尊說斯頌時，一切普告諸比丘眾：吾盡宣告，此聲聞比丘大迦葉者，曾已供養三千億佛，方當供養如此前數，奉敬承順諸佛世尊，稟受正法，奉持宣行，竟斯數已，當得作佛，世界曰還明，劫名弘大，佛號時大光明如來、至真、等正覺、明行成、為善逝、世間解、無上士、道法御、天人師、為佛、眾佑，壽十二中劫。佛滅度後，正法住二十劫，其像法者亦二十劫。其佛國土甚為清凈，無有礫石、荊蕀、穢濁之瑕、山陵谿澗，普大快樂。紺琉璃地，眾寶為樹，黃金為繩，連綿諸樹，有八交道，諸寶樹木常有華實，悉皆茂盛。其土菩薩無央數億百千姟，諸聲聞等亦不可量億百千姟。其土無有魔事及諸官屬，諸魔營從皆護佛法，常行精進，無所違失。
爾時，世尊欲重解誼，即說頌曰：
我睹比丘，以佛明目，迦葉住此，當成為佛。於將來世，無央數劫，
供養諸佛，圣中之尊，具足悉滿，三千億佛。斯大迦葉，諸漏得盡，
便當越度，三品之行，當得佛道。親近法施，供養諸佛，天人之尊，
合集得至，無上大道。最於來世，尊無上倫，為大圣道，無極神仙。
其佛國土，最勝第一，清凈離垢，若干顯明，隨意所欲，常可至心。
紫磨金色，珍寶莊嚴，復以珍寶，成為樹木，有諸道徑，嚴八交路，
天人放香，自然流馨。彼時國土，所有如是，若干種華，而為校飾。
一切諸華，紫磨金色，出光音聲，以為法則，普常微妙，莫不見者。
諸菩薩眾，億千之數，志性調定，逮大神通，諸圣喆等，奉方等經。
不可計數，億百千姟，無有諸漏，奉持志強，所有聲聞，彼佛法勝。
假使天眼，欲計劫限，弟子之數，不可稱算。其佛當壽，十二中劫，
正法當住，二十中劫，像法亦立，二十中劫，大光明佛，德當如是。
於是賢者大目揵連、賢者須菩提、賢者摩訶迦旃延等，同心側立頂戴，瞻順光顏，目未曾眴，稽首足下，戰戰兢兢，應時各各說斯之頌，而咨嗟曰：
大雄無所著，釋王無極人，乃愍傷我等，贊揚宣佛音。
今以知余等，愍授我疇莂，以甘露見灌，沐浴眾佑決。
譬如饑饉時，丈夫得美膳，虛乏叫喚求，有人手授食。
吾等咸歡喜，本為下劣乘，違時舍眾人，虛乏不得決。
設至平等覺，大圣不拜授，於今處世倫，則不復飲食。
世尊見勸勵，聞尊上音聲，唯垂見授決，爾能獲大安。
大哀愿散疑，愍傷多所矜，撫恤貧匱意，甘露誘示子。
於是世尊見諸耆舊心志所念，即復重告諸比丘眾：比丘當知！此大聲聞耆年須菩提，當復奉侍供養八千三十億百千姟佛，在諸佛所，常修梵行，積累功德，具足究竟，竟後世時，當得作佛，號稱嘆如來、至真、等正覺、明行成、為善逝、世間解、無上士、道法御、天人師、為佛、眾佑，世界名寶成，劫曰寶音。普佛之土周匝悉遍，有諸寶樹自然莊嚴，無沙礫石、山陵谿澗，其樹音聲哀和柔雅。眾庶產業不可稱數，人所居跱館宇若干，重閣交露。有無央數聲聞之眾，欲計算者，無能限量，悉識宿命。彼土菩薩亦不可計億那術百千。其佛當壽十二中劫，滅度之後，正法當住二十中劫，像法亦立二十中劫，則坐虛空，為一切人講說經法，開化無數百千菩薩。
爾時，世尊而說頌曰：
今吾普告，諸比丘眾，悉且明聽，佛所班宣，尊須菩提，是吾弟子。
當來之世，得成為佛。大圣所見，至誠無虛，具足三十，那術姟千。
當於世間，遵修道行，常志求斯，佛之要道。於彼來世，究竟行已，
顏色殊妙，相三十二，威曜巍巍，紫磨金容，處世清凈，多所愍哀。
國土快樂，所在顯現，無數人見，踴躍可意，悉當游行，詣諸世尊，
度脫群生，億百千姟。諸菩薩眾，不可計量，而常廣說，不退轉輪。
在最勝教，諸根通利，皆當恭順。彼佛國土，諸聲聞事，不可計量。
欲有限算，無能盡極，六通三達，獲大神足，脫門無礙，而處安隱。
計神足力，不可思議。我假使說，諸佛尊道，諸天人民，如江河沙，
常當叉手，自歸圣尊。其佛當壽，十二中劫，正法當住，二十中劫，
像法亦立，二十中劫，世雄導師，劫數如是。
爾時，世尊重復宣告諸比丘眾：比丘欲知，堅固取要，分別平等，是我聲聞大迦旃延，後當供養奉侍八千億佛。佛滅度後各起塔廟，高四萬里，廣長各二萬里，皆七寶成：金銀、琉璃、水精、車&#;、馬瑙、珊瑚、碧玉，香華、雜香、搗香、繒彩、幢幡供廟。如是過斯數已，當復供養二十億佛，然後來世當得作佛，號曰還已紫磨金色如來、至真、等正覺、明行成、為善逝、世間解、無上士、道法御、天人師、為佛、眾佑。國土嚴凈，平等無邪，名聞顯現，琉璃為地。若干種樹眾寶校飾，紫磨黃金為繩連綿，諸樹華實茂盛，華遍佛土，無有地獄、餓鬼、畜生，但有諸天人民眾多，具足充滿。又諸聲聞無數百千那術之眾，諸菩薩等無數百千莊嚴國土。其佛當壽十小劫。滅度之後，正法當住二十中劫，像法亦住二十中劫。
於時，世尊即說頌曰：
諸比丘眾，皆聽吾教，其佛音聲，當美柔軟，尊迦旃延，為佛弟子。
當供養佛，若干導師，奉教承順，恭恪無量，無數世人，不能稱計。
若滅度後，當起廟寺，當以華香，而供養之，然於後世，便得作佛。
國土清凈，無有瑕穢，講說發起，億千眾生，具足開導，一切人民。
世界莊嚴，光照十方，當得作佛，多所超喻，號紫金色，其德巍巍。
究竟群黎，億百千姟，無數菩薩，及諸聲聞，滿其佛國，無量難計。
常行精進，於佛法教，除斷諸難，滅終始患。
於是世尊復告四部眾會曰：今佛大圣宣告爾等，是我聲聞尊大目揵連，當悉供養奉侍於八千佛，承順世尊一切無量。諸佛滅度當起塔廟，七寶校成：金銀、琉璃、水精、車&#;、馬瑙、珊瑚、真珠，高四萬里，廣長二萬里，若干殊好眾寶之物供養塔廟，及與香華、雜香、搗香、繒彩、華蓋、幢幡、伎樂之娛。過是數已，當復奉敬二百萬億佛，供養承順，最後世時當得作佛，號還已金華栴檀香如來、至真、等正覺、明行成、為善逝、世間解、無上士、道法御、天人師、為佛、眾佑，國土名意樂，劫曰樂滿。其佛世界快樂安隱，清凈鮮潔，紺色琉璃以為其地，諸樹華實七寶合成，普以真珠眾華莊校，平等端嚴，眾寶具足。諸大仙圣有億百千寂然而坐，所謂無量，皆諸菩薩廣說經法。其佛當壽二十中劫，滅度之後正法當住四十中劫，并計像法。
爾時，世尊則說頌曰：
大目揵連，是吾弟子，棄捐仁行，猶得自在，二百萬億，諸劫之數，
悉當供養。此諸佛教，普於諸佛，常修梵行，而當志愿，斯諸佛道。
悉當奉侍，諸佛世尊，具以承事，導師之眾，皆當廣普，執持圣教。
若干億劫，百千之數，殷懃承順，不違大命。諸安住等，滅度之後，
以眾七寶，興立塔廟，為諸最勝，建修上業，用栴檀香，以為柱梁，
眾香伎樂，而供養之。然於後世，事究竟已，言談斐粲，人所宗仰，
多所愍哀，所為如此，當得作佛，號金栴檀。其佛當壽，二十中劫。
安住所更，行德如是，當為菩薩，講說經法，於是劫數，分別雅誼。
最勝聲聞，有無數千，億百千數，如江河沙，六通三達，得大神足。
於安住世，獲致妙通，無數菩薩，悉不退轉，精進勇猛，有志智慧。
修行如應，順斯佛教，不可計量，若干千數。佛滅度後，弟子多學，
正法當住，流布十方，正法像法，四十中劫。正法沒盡，像法乃出。
是佛聲聞，得大神足，佛皆勸立，在大尊道，依倚大圣，不違真法，
於當來世，成佛自在。