固以為唐虞三代，詩書所及，世有典籍，故雖堯舜之盛，必有典謨之篇，然後揚名於後世，冠德於百王，故曰：巍巍乎其有成功，煥乎其有文章也！漢紹堯運，以建帝業，至於六世，史臣乃追述功德，私作本紀，編於百王之末，廁於秦、項之列。太初以後，闕而不錄，故探篹前記，綴輯所聞，以述漢書，起元高祖，終于孝平王莽之誅，十有二世，二百三十年，綜其行事，旁貫五經，上下洽通，為春秋考紀、表、志、傳，凡百篇。其敘曰：
皇矣漢祖，纂堯之緒，實天生德，聰明神武。秦人不綱，罔漏于楚，爰茲發跡，斷蛇奮旅。神母告符，朱旗乃舉，粵蹈秦郊，嬰來稽首。革命創制，三章是紀，應天順民，五星同晷。項氏畔換，黜我巴、漢，西土宅心，戰士憤怨。乘釁而運，席卷三秦，割據河山，保此懷民。股肱蕭、曹，社稷是經，爪牙信、布，腹心良、平，龔行天罰，赫赫明明。述高紀第一。
師古曰：晷，景也。
孟康曰：畔，反也。換，易也。不用義帝要，換易與高祖漢中也。師古曰：此說非也。畔換，強恣之貌，猶言跋扈也。詩大雅皇矣篇曰無然畔換。
劉德曰：宅，居也。西方人皆居心於高祖，猶係心也。書曰惟眾宅心。晉灼曰：西土，關西也。高祖入關，約法三章，秦民大悅，皆宅心高祖。
師古曰：保，安也。懷民，懷德之人也。
孝惠短世，高后稱制，罔顧天顯，呂宗以敗。述惠紀第二，高后紀第三。
太宗穆穆，允恭玄默，化民以躬，帥下以德。農不供貢，罪不收孥，宮不新館，陵不崇墓。我德如風，民應如屮，國富刑清，登我漢道。述文紀第四。
師古曰：墓，合韻音謨。
師古曰：論語稱孔子曰：君子之德風，小人之德屮也。故引以為辭。
師古曰：登，成也。
孝景蒞政，諸侯方命，克伐七國，王室以定。匪怠匪荒，務在農桑，著于甲令，民用寧康。述景紀第五。
世宗曄曄，思弘祖業，疇咨熙載，髦俊並作。厥作伊何？百蠻是攘，恢我疆宇，外博四荒。武功既抗，亦迪斯文，憲章六學，統壹聖真。封禪郊祀，登秩百神；協律改正，饗茲永年。述武紀第六。
任用，故能興其事業也。作，起也。
師古曰：攘，卻也。
師古曰：恢，廣也。博，大也。
劉德曰：迪，進也。
張晏曰：改正謂從建寅之月也。
孝昭幼沖，冢宰惟忠。燕、蓋譸張，實叡實聰，罪人斯得，邦家和同。述昭紀第七。
中宗明明，夤用刑名，時舉傅納，聽斷惟精。柔遠能邇，燀燿威靈，龍荒幕朔，莫不來庭。丕顯祖烈，尚於有成。述宣紀第八。
李奇曰：時，是也。於是時也，選用賢者。師古曰：傅讀曰敷。虞書舜典曰敷納以言。敷，陳也，謂有陳言者則納而用之。
師古曰：虞書舜典曰柔遠能邇。柔，安也。能，善也。故引之云。燀，熾也，音充善反。
孟康曰：謂白龍堆荒服沙幕也。師古曰：龍，匈奴祭天龍城，非謂白龍堆也。朔，北方也。
師古曰：丕，大也。烈，業也。
孝元翼翼，高明柔克，賓禮故老，優繇亮直。外割禁囿，內損御服，離宮不衛，山陵不邑。閹尹之啙，穢我明德。述元紀第九。
師古曰：故老謂貢禹、薛廣德也。優繇謂寬容也。亮直謂朱雲也。繇讀與由同。
張晏曰：不徙民著縣也。
如淳曰：任弘恭、石顯使為政，以病其治也。師古曰：謂宦人為閹者，言其精氣奄閉不泄也，一曰孝成煌煌，臨朝有光，威儀之盛，如圭如璋。壼闈恣趙，朝政在王，炎炎燎火，亦允不陽。述成紀第十。
孝哀彬彬，克威神，彫落洪支，底剭鼎臣。婉孌董公，惟亮天功，大過之困，實橈實凶。述哀紀第十一。
服虔曰：彫落洪支，廢退王氏也。底，致也。周禮有屋誅，誅大臣於屋下，不露也。易曰鼎折足，其形渥，凶，謂誅朱博、王嘉之屬也。晉灼曰：剭，刑也。師古曰：剭者，厚刑，謂重誅也，音握。服言屋下，失其義也。
應劭曰：以董賢為三公，乃欲共成天功也。易大過卦棟橈，凶，言以小材而為棟梁，不堪其任，至於折橈而凶也。師古曰：婉孌，美貌。亮，助也。尚書舜典曰夤亮天功，故引之也。橈，曲也，音女教反。
孝平不造，新都作宰，不周不伊，喪我四海。述平紀第十二。
漢初受命，諸侯並政，制自項氏，十有八姓。述異姓諸侯王表第一。
太祖元勳，啟立輔臣，支庶藩屏，侯王並尊。述諸侯王表第二。
侯王之祉，祚及宗子，公族蕃滋，支葉碩茂。述王子侯表第三。
受命之初，贊功剖符，奕世弘業，爵土乃昭。述高惠高后孝文功臣侯表第四。
景征吳楚，武興師旅，後昆承平，亦有紹土。述景武昭宣元成哀功臣侯表第五。
亡德不報，爰存二代，宰相外戚，昭韙見戒。述外戚恩澤侯表第六。
漢迪於秦，有革有因，觕舉僚職，並列其人。述百官公卿表第七。
篇章博舉，通于上下，略差名號，九品之敘。述古今人表第八。
元元本本，數始於一，產氣黃鍾，造計秒忽。八音七始，五聲六律，度量權衡，曆算逌出。官失學微，六家分乖，壹彼壹此，庶研其幾。述律曆志第一。
劉德曰：秒，禾芒也。忽，蜘蛛網細者也。師古曰：秒音眇，其字從禾。
劉德曰：七始，天地四方人之始也。師古曰：解在禮樂志。
師古曰：逌，古攸字也。攸，所也。
劉德曰：六家，謂黃帝、顓頊、夏、殷、周、魯曆也。
上天下澤，春雷奮作，先王觀象，爰制禮樂。厥後崩壞，鄭衛荒淫，風流民化，湎湎紛紛。略存大綱，以統舊文。述禮樂志第二。
靁電皆至，天威震耀，五刑之作，是則是效，威實輔德，刑亦助教。季世不詳，背本爭末，吳、孫狙詐，申、商酷烈。漢章九法，太宗改作，輕重之差，世有定籍。述刑法志第三。
師古曰：不詳謂不盡用刑之理也。周書呂刑曰告爾詳刑。
師古曰：狙音千豫反。
張晏曰：改，除肉刑也。
厥初生民，食貨惟先。割制廬井，定爾土田，什一供貢，下富上尊。商以足用，茂遷有無，貨自龜貝，至此五銖。揚搉古今，監世盈虛。述食貨志第四。
昔在上聖，昭事百神，類帝禋宗，望秩山川，明德惟馨，永世豐年。季末淫祀，營信巫史，大夫臚岱，侯伯僭畤，放誕之徒，緣間而起。瞻前顧後，正其終始。述郊祀志第五。
畤祭天是也。師古曰：旅，陳也。臚亦陳也。臚旅聲相近，其義一耳。
師古曰：謂方士言神仙之術也。
炫炫上天，縣象著明，日月周輝，星辰垂精。百官立法，宮室混成，降應王政，景以燭形。三季之後，厥事放紛，舉其占應，覽故考新。述天文志第六。
張晏曰：星辰有宮室百官，各應其象以見咎徵也。
張晏曰：王政失於此，星辰變於彼，猶景之象形。
師古曰：三季，三代之末也。放，失也。紛，亂也。
河圖命庖，洛書賜禹，八卦成列，九疇逌敘。世代寔寶，光演文武，春秋之占，咎徵是舉。告往知來，王事之表。述五行志第七。
坤作墬勢，高下九則，自昔黃、唐，經略萬國，定東西，疆理南北。三代損益，降及秦、漢，革剗五等，制立郡縣。略表山川，彰其剖判。述地理志第八。
和也。疆理謂立封疆而統理之。
晉灼曰：剗音剗削之剗。師古曰：音初限反。
夏乘四載，百川是導。唯河為囏，災及後代。商竭周移，秦決南涯，自茲拒漢，北亡八支。文陻棗野，武作瓠歌，成有平年，後遂滂沱。爰及溝渠，利我國家。述溝洫志第九。
服虔曰：河竭而商亡。移亦河移徙也。如淳曰：秦始皇本紀決河灌大梁，遂滅之，通為溝，入淮、泗。
服虔曰：本有九河，今塞，餘有一也。
服虔曰：陻音因。文帝塞河於酸棗也。張晏曰：河決瓠子，武帝親臨，悼功不成而作歌。
劉德曰：成帝治河已平，改元曰河平元年。
虙羲畫卦，書契後作，虞夏商周，孔纂其業，篹書刪詩，綴禮正樂，彖系大易，因史立法。六學既登，遭世罔弘，群言紛亂，諸子相騰。秦人是滅，漢修其缺，劉向司籍，九流以別。爰著目錄，略序洪烈。述藝文志第十。
師古曰：篹與撰同。
師古曰：謂修春秋定帝王之文。
師古曰：罔，無也。無能弘大正道也。
師古曰：騰，馳也。
應劭曰：儒、道、陰陽、法、名、墨、從橫、雜、農，凡九家。
師古曰：洪，大也。烈，業也。
上嫚下暴，惟盜是伐，勝、廣熛起，梁、籍扇烈。赫赫炎炎，遂焚咸陽，宰割諸夏，命立侯王，誅嬰放懷，詐虐以亡。述陳勝項籍傳第一。
張、陳之交，斿如父子，攜手秦，拊翼俱起。據國爭權，還為豺虎，耳甘公，作漢藩輔。述張耳陳餘傳第二。
三枿之起，本根既朽，枯楊生華，曷惟其舊！橫雖雄材，伏于海隝，沐浴尸鄉，北面奉首，旅人慕殉，義過黃鳥。述魏豹田儋韓信傳第三。
應劭曰：易云枯楊生華，暫貴之意也。曷惟其舊，言不能久也。師古曰：枯楊生華，大過卦九五爻辭也。舊，合韻音臼。
劉德曰：黃鳥之詩刺秦穆公要人從死，言今橫不要而有從者，故曰過之。
信惟餓隸，布實黥徒，越亦狗盜，芮尹江湖。雲起龍襄，化為侯王，割有齊、楚，跨制淮、梁。綰自同閈，鎮我北疆，德薄位尊，非胙惟殃。吳克忠信，胤嗣乃長。述韓彭英盧吳傳第四。
師古曰：襄，舉也。
張晏曰：韓信前王齊，徙楚。英布王淮南，彭越王梁也。
應劭曰：閈音扞。盧綰與高祖同里，楚名里門為閈。師古曰：左氏傳云高其閈閎，舊通語耳，非專楚也。
賈廑從旅，為鎮淮、楚。澤王琅邪，權激諸呂。濞之受吳，疆土踰矩，雖戒東南，終用齊斧。述荊燕吳傳第五。
師古曰：矩，法制也。
張晏曰：齊斧，越斧也，以整齊天下也。晉灼曰：雖戒勿反而反，竟用此斧於吳也。師古曰：易云喪其齊斧，故引以為辭。
太上四子：伯兮早夭，仲氏王代，斿宅于楚。戊實淫，平陸乃紹。其在于京，奕世宗正，劬勞王室，用侯陽成。子政博學，三世成名，述楚元王傳第六。
師古曰：楚王戊為薄太后服姦，削東海郡，遂與吳共反而誅。景帝更立平陸侯禮，續元王之後也。
師古曰：正，合韻音征。
師古曰：謂劉德、劉向、劉歆，俱有名聞。
季氏之詘，辱身毀節，信于上將，議臣震栗。欒公哭梁，田叔殉趙，見危授命，誼動明主。布歷燕、齊，叔亦相魯，民思其政，或金或社。述季布欒布田叔傳第七。
高祖八子，二帝六王。三趙不辜，淮厲自亡，燕靈絕嗣，齊悼特昌。掩有東土，自岱徂海，支庶分王，前後九子。六國誅斃，適齊亡祀。城陽、濟北，後承我國。赳赳景王，匡漢社稷。述高五王傳第八。
猗與元勳，包漢舉信，鎮守關中，足食成軍，營都立宮，定制修文。平陽玄默，繼而弗革，民用作歌，化我淳德。漢之宗臣，是謂相國。述蕭何曹參傳第九。
留侯襲秦，作漢腹心，圖折武關，解阨鴻門。推齊銷印，敺致越、信；招賓四老，惟寧嗣君。陳公擾攘，歸漢乃安，斃范亡項，走狄擒韓，六奇既設，我罔艱難。安國廷爭，致仕杜門。絳侯矯矯，誅呂尊文。亞夫守節，吳楚有勳。述張陳王周傳第十。
師古曰：圖折武關，謂從沛公入武關，說令為疑兵，又啗秦將以利，勸因其怠懈擊之類也。
師古曰：敺與驅同。越，彭越也。信亦韓信也。謂於垓下圍項羽時也。信合韻音新。
師古曰：攘音人養反。
師古曰：走狄謂解平城之圍也。禽韓，偽游雲夢也。
師古曰：罔，無也。
舞陽鼓刀，滕公廄騶，潁陰商販，曲周庸夫，攀龍附鳳，並乘天衢。述樊酈滕灌傅靳周傳第十一。
北平志古，司秦柱下，定漢章程，律度之緒。建平質直，犯上干色；廣阿之廑，食厥舊德。故安執節，責通請錯，蹇蹇帝臣，匪躬之故。述張周趙任申屠傳第十二。
師古曰：周昌先封建成侯，蓋謂此也。平字當為成，傳寫誤耳。
張晏曰：任敖也。吏遇呂后不謹，敖擊傷主吏也。師古曰：廑亦勤字也。易訟卦六三爻辭曰食舊德，食猶饗也。
師古曰：易蹇卦六二爻辭曰王臣蹇蹇，匪躬之故。此言申屠嘉召責鄧通，請誅朝錯，皆不為己身，實有蹇蹇之節也。
食其監門，長揖漢王，畫襲陳留，進收敖倉，塞隘杜津，王基以張。賈作行人，百越來賓，從容風議，博我以文。敬繇役夫，遷京定都，內強關中，外和匈奴。叔孫奉常，與時抑揚，稅介免冑，禮義是創。或悊或謀，觀國之光。述酈陸朱婁叔孫傳第十三。
李奇曰：作新語也。師古曰：論語稱顏回喟然歎曰夫子博我以文，謂以文章開博我也。此言陸賈嘗之越也。從音千容反。風讀曰諷。
師古曰：繇讀與由同。言劉敬由戍卒而來納說。
師古曰：稅，舍也。介，甲也。創，始造之也。創，合韻音初良反。
師古曰：詩小雅小旻之篇曰或悊或謀，言有智者，有謀者。易觀卦六四爻辭曰觀國之光，利用賓于王。故合而為言。
師古曰：本傳作朱、劉，終書其賜姓也。此言朱、婁，本其舊族耳。
淮南僭狂，二子受殃。安辯而邪，賜頑以荒，敢行稱亂，窘世薦亡。述淮南衡山濟北傳第十四。
蒯通壹說，三雄是敗，覆酈驕韓，田橫顛沛。被之拘係，乃成患害。充、躬罔極，交亂弘大。述蒯伍江息夫傳第十五。
萬石溫溫，幼寤聖君，宜爾子孫，夭夭伸伸，慶社于齊，不言動民。衛、直、周、張，淑慎其身。述萬石衛直周張傳第十六。
師古曰：詩周南螽斯之篇曰宜爾子孫振振兮，論語稱孔子燕居，伸伸如也，夭夭如也，謂和舒之貌。此言萬石子孫既多，又皆和睦，故引以為辭也。夭音於驕反。
鄧展曰：慶為齊相，齊為立社也。
師古曰：衛詩燕燕之篇曰終溫且惠，淑慎其身。淑，善也。引此詩言以美四人也。
孝文三王，代孝二梁，懷折亡嗣，孝乃尊光。內為母弟，外扞吳楚，怙寵矜功，僭欲失所，思心既霿，牛禍告妖。帝庸親親，厥國五分，德不堪寵，四支不傳。述文三王傳第十七。
師古曰：折謂夭也。孝亦謂梁孝王也。
師古曰：霿，僭霿也，音莫候反。解在五行志。
師古曰：庸，用也。用親親之道，故分梁為五國，立孝王男五人為王。太子買為梁王，次子明為濟川王，彭離為濟東王，定為山陽王，不識為濟陰王。
晉灼曰：
賈生矯矯，弱冠登朝。遭文叡聖，屢抗其疏，暴秦之戒，三代是據。建設藩屏，以強守圉，吳楚合從，賴誼之慮。述賈誼傳第十八。
師古曰：圉合韻音御。
師古曰：勸文帝大封梁、淮陽。梁卒距吳楚，不得令西也。從音子庸反。
子絲慷慨，激辭納說，轡正席，顯陳成敗。錯之瑣材，智小謀大，禍如發機，先寇受害。述爰盎朝錯傳第十九。
師古曰：，執取也。其字從手，亦或作。
師古曰：易下繫辭曰：德薄而位尊，智小而謀大，力少而任重，鮮不及矣。此敘言朝錯所以及禍。
師古曰：發機，言其速也。吳楚未敗之前，錯已誅死。
釋之典刑，國憲以平。馮公矯魏，增主之明。長孺剛直，義形於色，下折淮南，上正元服。莊之推賢，於茲為德。述張馮汲鄭傳第二十。
榮如辱如，有機有樞，自下摩上，惟德之隅。賴依忠正，君子采諸。述賈鄒枚路傳第二十一。
師古曰：詩大雅抑之篇曰抑抑威儀，惟德之隅，言有廉隅也。此敘言賈山直詞刺上，亦為方正也。一曰，隅謂得道德之一隅也。
師古曰：諸，之也。
魏其翩翩，好節慕聲，灌夫矜勇，武安驕盈，凶德相挻，禍敗用成。安國壯趾，王恢兵首，彼若天命，此近人咎。述竇田灌韓傳第二十二。
師古曰：挻謂柔挻也，音式延反。
孟康曰：易壯于趾，征凶。安國臨當為丞相，墮車，蹇。後為將，多所傷失而憂死。此為不宜征行而有凶也。師古曰：壯于趾，大壯初九爻辭也。壯，傷也。趾，足也。直謂墮車蹇耳，不言不宜征行也。
師古曰：彼，韓安國也。此，王恢也。壯趾，天命也。謀兵，人咎也。
景十三王，承文之慶。魯恭館室，江都訬輕；趙敬險詖，中山淫醟；長沙寂漠，廣川亡聲；膠東不亮，常山驕盈。四國絕祀，河間賢明，禮樂是修，為漢宗英。述景十三王傳第二十三。
師古曰：訬謂輕狡也，音初教反。
師古曰：詖，辯也，一曰佞也。醟，酗酒也，音詠，合韻音榮。
師古曰：亮，信也。聞淮南謀反，作戰具守備，後辭及之，發病死，是為不信於漢朝。
李奇曰：臨江哀王閼、臨江閔王榮、膠西于王端、清河哀王乘皆無子，國除。
李廣恂恂，實獲士心，控弦貫石，威動北鄰，躬戰七十，遂死于軍。敢怨衛青，見討去病。陵不引決，忝世滅姓。蘇武信節，不詘王命。述李廣蘇建傳第二十四。
師古曰：忝，辱也。
師古曰：信讀曰申。
長平桓桓，上將之元，薄伐獫允，恢我朔邊，戎車七征，衝輣閑閑，合圍單于，北登闐顏。票騎冠軍，猋勇紛紜，長驅六舉，電擊雷震，飲馬翰海，封狼居山，西規大河，列郡祈連。述衛青霍去病傳第二十五。
師古曰：恢，廣也。
鄧展曰：輣，兵車名也。師古曰：輣音彭。
師古曰：如猋之勇，紛紜然盛也。
師古曰：六舉，凡六出擊匈奴也。震合韻音之人反。
張晏曰：置郡至祈連山。
抑抑仲舒，再相諸侯，身修國治，致仕縣車，下帷覃思，論道屬書，讜言訪對，為世純儒。述董仲舒傳第二十六。
師古曰：屬音之欲反。
師古曰：讜，善言也。訪對，謂對所訪也。讜音黨。
文豔用寡，子虛烏有，寓言淫麗，託風終始，多識博物，有可觀采，蔚為辭宗，賦頌之首。述司馬相如傳第二十七。
平津斤斤，晚躋金門，既登爵位，祿賜頤賢，布衾疏食，用儉飭身。卜式耕牧，以求其志，忠寤明君，乃爵乃試。兒生亹亹，束髮修學，偕列名臣，從政輔治。述公孫弘卜式兒寬傳第二十八。
師古曰：頤，養也，謂引招賢人而養之。
師古曰：飭，整也，讀與敕同。
師古曰：亹亹，勉也。
張湯遂達，用事任職，媚茲一人，日旰忘食，既成寵祿，亦羅咎慝。安世溫良，塞淵其德，子孫遵業，全祚保國。述張湯傳第二十九。
杜周治文，唯上淺深，用取世資，幸而免身。延年寬和，列于名臣。欽用材謀，有異厥倫。述杜周傳第三十。
博望杖節，收功大夏；貳師秉鉞，身釁胡社。致死為福，每生作禍。述張騫李廣利傳第三十一。
烏呼史遷，薰胥以刑！幽而發憤，乃思乃精，錯綜群言，古今是經，勒成一家，大略孔明。述司馬遷傳第三十二。
孝武六子，昭、齊亡嗣。燕剌謀逆，廣陵祝詛。昌邑短命，昏賀失據。戾園不幸，宣承天序。述武五子傳第三十三。
六世耽耽，其欲浟浟，文武方作，是庸四克。助、偃、淮南，數子之德，不忠其身，善謀於國。述嚴朱吾丘主父徐嚴終王賈傳第三十四。
晉灼曰：方，並也。師古曰：言並任文武之臣，是用克開四方也。
師古曰：淮南，謂淮南王安諫武帝不宜興兵討越也。
東方贍辭，詼諧倡優，譏苑扞偃，正諫舉郵，懷肉汙殿，弛張沈浮。述東方朔傳第三十五。
葛繹內寵，屈氂王子。千秋時發，宜春舊仕。敞、義依霍，庶幾云已。弘惟政事，萬年容己。咸睡厥誨，孰為不子？述公孫劉田楊王蔡陳鄭傳第三十六。
張晏曰：千秋訟衛太子冤，發言值時也。師古曰：宜春侯，王訢也。
如淳曰：若此人等無益於治，可為庶幾而已也。師古曰：敞，楊敞。義，蔡義。
王孫臝葬，建乃斬將。雲廷訐禹，福逾刺鳳，是謂狂狷，敞近其衷。述楊胡朱梅云傳第三十七。
博陸堂堂，受遺武皇，擁毓孝昭，末命導揚。遭家不造，立帝廢王，權定社稷，配忠阿衡。懷祿耽寵，漸化不詳，陰妻之逆，至子而亡。秺侯狄孥，虔恭忠信，奕世載德，貤于子孫。述霍光金日磾傳第三十八。
光能導達顯揚也。
師古曰：陰謂覆蔽之也。
師古曰：匈奴休屠王之子，故曰狄孥。秺音妒。信，合韻音新。
師古曰：貤，延也，音弋豉反。
兵家之策，惟在不戰。營平皤皤，立功立論，以不濟可，上諭其信。武賢父子，虎臣之俊。述趙充國辛慶忌傳第三十九。
義陽樓蘭，長羅昆彌，安遠日逐，義成郅支。陳湯誕節，救在三悊；會宗勤事，疆外之桀。述傅常鄭甘陳段傳第四十。
不疑膚敏，應變當理，辭霍不婚，逡遁致仕。疏克有終，散金娛老。定國之祚，于其仁考。廣德、當、宣，近於知恥。述雋疏于薛平彭傳第四十一。
師古曰：遁讀與巡同。
晉灼曰：當宣帝時始仕，至元帝時以歲惡民流，便乞骸骨去。此為知恥。師古曰：此說非也。當為平當也。宣，彭宣也。言廣德、平當、彭宣三人不苟于祿位，並為知恥也。本傳贊曰：薛廣德保懸車之榮，平當逡巡有恥，彭宣見險而止：異乎苟患失之者矣。
四皓遯秦，古之逸民，不營不拔，嚴平、鄭真。吉困于賀，涅而不緇；禹既黃髮，以德來仕。舍惟正身，勝死善道；郭欽、蔣詡，近遯之好。述王貢兩龔鮑傳第四十二。
師古曰：論語稱孔子曰：不曰白乎？涅而不緇。涅，汙泥也。可以染皂。緇，黑色也。言天性潔白者，雖處汙涅之中，其色不變也。緇，合韻音側仕反。
應劭曰：易曰好遯君子吉，言遭暴亂之世，好以和順遯去，不離其害也。
扶陽濟濟，聞詩聞禮。玄成退讓，仍世作相。漢之宗廟，叔孫是謨，革自孝元，諸儒變度。國之誕章，博載其路。述韋賢傳第四十三。
也。師古曰：謨，謀也，合韻音慕。
師古曰：誕，大也。謂憲章之大者，故廣載之。
高平師師，惟辟作威，圖黜凶害，天子是毗。博陽不伐，含弘光大，天誘其衷，慶流苗裔。述魏相丙吉傳第四十四。
占往知來，幽贊神明，苟非其人，道不虛行。學微術昧，或見仿佛，疑殆匪闕，違眾迕世，淺為尤悔，深作敦害。述眭兩夏侯京翼李傳第四十五。
師古曰：下繫之辭也。言人能弘道，非其人則不能傳。
師古曰：論語稱孔子曰：多聞闕疑，慎言其餘則寡尤；多見闕殆，慎行其餘則寡悔。殆，危也。謂有疑則闕之也。此敘言術士不闕疑殆，故遭禍難也。
師古曰：尤，過也。敦，厚也。
廣漢尹京，克聰克明；延壽作翊，既和且平。矜能訐上，俱陷極刑。翁歸承風，帝揚厥聲。敞；亦平平，文雅自贊；尊實赳赳，邦家之彥；章死非罪，士民所歎。述趙尹韓張兩王傳第四十六。
也。一說，贊，進也，以文雅自進也。
師古曰：赳赳，材勁貌也，音糾。
寬饒正色，國之司直。豐繄好剛，輔亦慕直。皆陷狂狷，不典不式。崇執言責，隆持官守。寶曲定陵，並有立志。述蓋諸葛劉鄭毋將孫何傳第四十七。
師古曰：典，經也。式，法也。
如淳曰：崇為尚書僕射，是言責之官也。哀帝及傅太后欲封從弟商，崇諫不聽也。晉灼曰：隆諫武庫兵不宜以給董賢家，此為持官守也。
鄧展曰：孫寶曲橈定陵侯淳于長也。晉灼曰：何並斬侍中王林卿奴，是立志也。
師古曰：本傳毋將隆在孫寶下。今此敘云毋將孫何，是敘誤也。
長倩懙懙，覿霍不舉，遇宣乃拔，傅元作輔，不圖不慮，見躓石、許。述蕭望之傳第四十八。
子明光光，發跡西疆，列於禦侮，厥子亦良。述馮奉世傳第四十九。
宣之四子，淮陽聰敏，舅氏蘧蒢，幾陷大理。楚孝惡疾，東平失軌，中山凶短，母歸戎里。元之二王，孫後大宗，昭而不穆，大命更登。述宣元六王傳第五十。
師古曰：蘧蒢，口柔，觀人顏色而為辭佞者也。言淮陽憲王舅張博為諂辭，幾陷王於大罪也。蘧音渠。蒢音除。幾音鉅依反。
師古曰：惡疾謂眚病也。軌，法則也。
張晏曰：戎氏女歸戎氏之里也。
孟康曰：謂哀、平帝。
鄧展曰：昭而不穆，有父無子。張晏曰：大命，帝位也。師古曰：更音工衡反。
樂安褏褏，古之文學，民具爾瞻，困于二司。安昌貨殖，朱雲作娸。博山惇慎，受莽之疚。述匡張孔馬傳第五十一。
師古曰：詩小雅節南山之篇曰赫赫師尹，民具爾瞻，言師尹之任，位尊職重，下所瞻望，而乃為不善乎，深責之也。此敘言匡衡失德，不終相位，故引以為辭耳。二司者，司隸校尉王尊劾奏衡追奏石顯揚著先帝任用傾覆之臣，司隸校尉王駿劾奏衡專地盜土也。司，合韻音先寺反。
晉灼曰：娸，醜也。師古曰：朱雲廷言欲斬張禹，是為醜惡之娸，音欹，合韻音丘吏反。
師古曰：疚，病也。孔光後更曲意從莽之欲，以病其德行也。
樂昌篤實，不橈不詘，遘閔既多，是用廢黜。武陽殷勤，輔導副君，既忠且謀，饗茲舊勳。高武守正，因用濟身。述王商、史丹、傅喜傳第五十二。
高陽文法，揚鄉武略，政事之材，道德惟薄，位過厥任，鮮終其祿。博之翰音，鼓妖先作。述薛宣朱博傳第五十三。
高陵修儒，任刑養威，用合時宜，器周世資。義得其勇，如虎如貔，進不跬步，宗為鯨鯢。述翟方進傳第五十四。
統微政缺，災眚屢發。永陳厥咎，戒在三七。鄴指丁、傅，略窺占術。述谷永杜鄴傳第五十五。
哀、平之卹，丁、傅、莽、賢。武、嘉戚之，乃喪厥身。高樂廢黜，咸列貞臣。述何武王嘉師丹傳第五十六。
淵哉若人！實好斯文。初擬相如，獻賦黃門，輟而覃思，草法篹玄，斟酌六經，放易象論，潛于篇籍，以章厥身。述揚雄傳第五十七。
師古曰：放音甫往反。論，論語也。
師古曰：章，明也。
獷獷亡秦，滅我聖文，漢存其業，六學析分。是綜是理，是綱是紀，師徒彌散，著其終始。述儒林傳第五十八。
誰毀誰譽，譽其有試。泯泯群黎，化成良吏。淑人君子，時同功異。沒世遺愛，民有餘思。述循吏傳第五十九。
上替下陵，姦軌不勝，猛政橫作，刑罰用興。曾是強圉，掊克為雄，報虐以威，殃亦凶終。述酷吏傳第六十。
四民食力，罔有兼業，大不淫侈，細不匱乏，蓋均無貧，遵王之法。靡法靡度，民肆其詐，偪上并下，荒殖其貨。侯服玉食，敗俗傷化。述貨殖傳第六十一。
師古曰：肆，極也。
師古曰：荒，大也。
張晏曰：玉食，珍食也。
開國承家，有法有制，家不臧甲，國不專殺。矧乃齊民，作威作惠，如台不匡，禮法是謂！述游俠傳第六十二。
師古曰：矧，況也。齊民，齊等之人也。
如淳曰：台，我也。我，國家也。師古曰：匡，正也。台音怡。
彼何人斯，竊此富貴！營損高明，作戒後世。述佞幸傳第六十三。
於惟帝典，戎夷猾夏；周宣攘之，亦列風雅。宗幽既昏，淫於褒女，戎敗我驪，遂亡酆鄗。大漢初定，匈奴強盛，圍我平城，寇侵邊境。至于孝武，爰赫斯怒，王師雷起，霆擊朔野。宣承其末，乃施洪德，震我威靈，五世來服。王莽竊命，是傾是覆，備其變理，為世典式。述匈奴傳第六十四。
師古曰：攘，卻也。
師古曰：宗幽，幽王居宗周也。
張晏曰：申侯與戎共伐周，敗於驪山下，遂殺幽王。平王東徙都成周。
師古曰：境合韻音竟。
師古曰：霆，疾雷也，音廷。
師古曰：自宣至平凡五帝。
西南外夷，種別域殊。南越尉佗，自王番禺，攸攸外寓，閩越、東甌。爰洎朝鮮，燕之外區。漢興柔遠，與爾剖符。皆恃其岨，乍臣乍驕，孝武行師，誅滅海隅。述西南夷兩越朝鮮傳第六十五。
西戎即序，夏后是表。周穆觀兵，荒服不旅。漢武勞神，圖遠甚勤。王師驒驒，致誅大宛。姼姼公主，乃女烏孫，使命乃通，條支之瀕。昭、宣承業，都護是立，總督城郭，三十有六，修奉朝貢，各以其職。述西城傳第六十六。
張晏曰：觀，示也。旅，陳也。犬戎終王而朝周，穆王以不享征之，是以荒服不陳於廷也。
鄭氏曰：驒驒，盛也。師古曰：此說非也。小雅四牡之詩曰：四牡騑騑，驒驒駱馬。驒驒，喘息之貌。馬勞則喘，此敘言漢遠征西域，人馬疲弊也。驒音它丹反。
孟康曰：姼音題。姼姼、惕惕，愛也。師古曰：此說非也。姼音上支反。姼姼，好貌也。魏詩葛屨之篇曰好人提提，音義同耳。女，妻也，音乃據反。言漢以好女配烏孫也。
師古曰：瀕，涯也，音頻，又音賓。
詭矣禍福，刑于外戚。高后首命，呂宗顛覆。薄姬魏，宗文產德。竇后違意，考盤于代。王氏仄微，世武作嗣。子夫既興，扇而不終。鉤弋憂傷，孝昭以登。上官幼尊，類禡厥宗。史娣、王悼，身遇不祥，及宣饗國，二族後光。恭哀產元，夭而不遂。邛成乘序，履尊三世。飛燕之妖，禍成厥妹。丁、傅僭恣，自求凶害。中山無辜，乃喪馮、衛。惠張、景薄，武陳、宣霍，成許、哀傅，平王之作，事雖歆羨，非天所度。怨咎若茲，如何不恪！述外戚傳第六十七。
如淳曰：薄姬在魏，許負相，當生天子。魏豹聞負言，不與漢，遂禽而死也。師古曰：，古墜字。
師古曰：詩衛風曰考盤在澗。考，成也。盤，樂也。此敘言竇姬初欲適趙，而向代，違其本意，卒以成樂也。
師古曰：扇，熾也。
應劭曰：詩云是類是禡。禮，將征伐，告天而祭謂之類，告以事類也。至所征伐之地，表而祭之謂之禡。禡者，馬也。馬者兵之首，故祭其先神也。言上官后雖幼尊貴，家族以惡逆誅滅也。師古曰：禡音莫暇反。
張晏曰：至成帝乃崩也。師古曰：乘序，謂登至尊之處也。
師古曰：馮昭儀，中山孝王母也，為傅氏所陷。衛姬，中山孝王后也，為王莽所滅。
師古曰：作，起也。度，居也。言惠帝至平帝王皇后七人，時雖處尊位，人心羨慕，以非天意所居，故終用不昌也。度音徒各反。
師古曰：恪，敬也。
元后娠母，月精見表。遭成之逸，政自諸舅。陽平作威，誅加卿宰。成都煌煌，假我明光。曲陽，亦朱其堂。新都亢極，作亂以亡。述元后傳第六十八。
師古曰：言成帝貪自逸樂，而委政於王氏。
師古曰：謂王商及王章也。
師古曰：煌煌，熾貌。
師古曰：
咨爾賊臣，篡漢滔天，行驕夏癸，虐烈商辛。偽稽黃、虞，繆稱典文，眾怨神怒，惡復誅臻。百王之極，究其姦昏。述王莽傳第六十九。
師古曰：稽，考也。
張晏曰：復，周也。臻，至也。十二歲歲星一復，莽稱帝十三歲而見誅也。左氏傳曰美惡周必復。師古曰：復音扶目反。
凡漢書，敘帝皇，列官司，建侯王。準天地，統陰陽，闡元極，步三光。分州域，物土疆，窮人理，該萬方。緯六經，綴道綱，總百氏，贊篇章。函雅故，通古今，正文字，惟學林。述敘傳第七十。
張晏曰：百官表及諸侯王表也。
張晏曰：準天地，天文志也。統，合也。陰陽，五行志也。
張晏曰：闡，大也。元，始也。極，至也。三光，日月星也。大推上極元始以來，及星辰度數，謂律曆志。
張晏曰：地理及溝洫志也。
張晏曰：人理，古今人表。萬方，謂郊祀志有日月星辰天下山川人鬼之神。
張晏曰：藝文志也。
師古曰：贊，明也。
張晏曰：包含雅訓之故，及古今之語。
師古曰：信惟文學之林藪也。凡此總說帝紀、表、志、列傳，備有天地鬼神人事，政治道德，術藝文章。汎而言之，盡在漢書耳，亦不皆如張氏所說也。
四二三六頁四行不言而改言述，景祐本作作。
四二三八頁三行誰任用，景祐、殿本都作可。王先謙說作可是。
四二三九頁八行一曰奄閉門者。景祐、殿本都作主，此誤。
四二四〇頁六行言其自號衡，景祐、殿、局本都作宰，此誤。
四二四三頁四行秦文公造畤祭天是也。殿本作西。王先謙說作西是。
四二四三頁一六行定東西，錢大昭說變當作燮。按景祐、殿、局本都作燮。注同。
四二四五頁一一行言陳勝初起而項羽盛也。景祐、殿本都作烈。
四二四五頁一二行耳甘公，錢大昭說諫當作謀。按景祐、殿本都作謀。
四二五一頁四行遻，遇也。景祐、殿本都無之字。
四二五二頁二行，父母之四支也。殿本作支。王先謙說作支是。
四二五七頁一五行六謂武帝也。王先謙說六者當為六世。按景祐本無者字。
四二五九頁五行武帝臨終之命，光能導達顯揚也。殿本也作霍。王先謙說殿本是。
四二六一頁一行仍，也。景祐、殿本都作頻，此誤。
四二六一頁二行造迭毀之也。景祐本作義，殿本作議。王先謙說作議是。
四二六二頁五行以文雅助治也。景祐、殿、局本都作術，此誤。
四二六三頁一六行音弋反。景祐、殿本都作救，此誤。
四二七〇頁七行曲陽，景祐、殿本都作歊，此誤。