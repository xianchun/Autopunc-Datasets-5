天臺山修禪寺沙門釋智顗輒依經附論，撰法界次第初門三百科，裁為七卷，流傳新學，略為三意：一、為讀經尋論隨見法門，脫有迷於名數者；二、為未解圣教所制法門淺深之次第；三、為學三觀之者，當以此諸法名相義理，一一歷心而轉作，則觀解無礙，觸境不迷。若於一念心中通達一切佛法者，則三觀自然了了分明也。故出此三百科，名教仍當，名下略辨體相，始得三卷。