天臺四教儀高麗沙門。
天臺山，乃智者幽棲行道之地，以處命人也。雖吾祖生緣、得道、垂化、示寂不在此山，蓋為符定光懸記，兼展平生志愿，故事載別傳。此山上應三臺，故名天臺，舊亦名南岳，俗諺亦稱天梯，如輔行一釋。教者，效也，亦詮理化物為義也。教有化儀、化法，只言四教者，通名立題，義攝兩種。別文云八教，合二四以標之耳。儀，式也。舊據釋簽、金錍二文以明立題，今皆不用。
高麗，東夷之國名。沙門，乃釋氏之通稱，此翻勤息，勤行眾善，止息諸惡故。又沙門復以釋為姓者，始自晉安法師。增一云：四河入海，同一咸味；四姓出家，皆名為釋。顯性錄立四句料簡云：一、是沙門，非釋氏，出家外道；二、是釋氏，非沙門，在家釋種；三、是沙門，是釋氏，兩土之僧；四、非釋氏，非沙門，兩土之俗。
天臺智者大師止亦名五味。
煬帝居藩邸，稱晉王，從吾祖受戒。師謂王曰：大王迂遵圣禁，宜號總持。王云：師傳佛燈，宜稱智者。具載別傳判釋者，妙樂第一云：化儀四教是判教之大綱，化法四教乃釋義之網目。
罄無不盡者，一大藏教判釋無遺矣。舊於此辨提謂攝屬。彼經雖明人天戒善，亦三藏收，具見玄簽第十云云。華嚴時，從經題立名，因行如華，莊嚴果德，具云大方廣文句第五與涅盤疏、應法師眾經音義，同以摩男、俱利為第五一人，文句第一卻云跋提亦摩男，今謂摩男翻大名，恐是長子之通稱，以跋提是甘露飯王之長子，俱利是斛飯王之長子，故二人互得稱摩男也。不然，恐文句別有所出釋簽卻沒陳如，開俱利、摩男為二人，當俟尋考，未敢臆說。
諦、度三，下文具明事者，三藏實有不即理，故此且示小始垂化事跡，非論八相。然大小八相降魔存沒，舊說大無降魔，了魔即法界故；小無住胎，不談常住故。今謂不然，華嚴五十八列降魔相，豈小乘耶？又魔即法界，圓教可爾，通、別如何？當知經論存沒祗是隨機異說耳。小八相，如四教義。大八相，如起信論。
若約時，則日照幽谷止出九部修多羅。
舊譯經二十九卷中，以一切大山及金剛寶山合譬三乘，對於鹿苑。今云幽谷者，亦準經結文，云：譬如日月，出現世間，乃至深山幽谷，無不普照。十二部出九部者，意明相生，其實九部亦從佛出。
云止即破見、思煩惱等義也。
二人者，約法則諦、緣，約理則真、俗，約人則聲聞、緣覺也。不修相好，故云憔悴。無力無畏，故無威德。徐語者，文句云：大教明理真實，故云疾走往捉。小教明理迂隱，故云徐語。二十年者，用八忍八智斷見，合為一無礙、一解脫，用九無礙、九解脫斷思，總成二十。余如文句第六。
次明方等部止故言對教。
方等逗大逗小，以大斥小，以圓訶偏，雖四教俱說，收經甚廣。然論部意，正為小機。釋簽云：雖兼斥大，正在斥小，故令小根恥小慕大。故今云對半說滿也。才證小果，便堪彈斥，未必須待十二年後。後因維摩示疾毗耶，佛命弟子詣彼問疾，故皆述昔被彈辭，不堪往室中。更有禮座去華等事，廣如彼經。
半滿字者，涅盤第五云：譬如長者唯有一子，心常愛念，將詣明師，懼不速成，尋便將還，以愛念故，晝夜殷勤但教半字，而不教誨毗伽羅論。良由其子力未堪故。毗伽羅，翻字本，即滿字也。
若約時，則食時止心漸淳淑。
食時，則辰時也。毗羅三昧經：說四食時，早起諸天，日中佛食，日西畜生，日暮鬼神。今當諸天食時。子信父者，得果不虛，父信子者，聞大不謗，互相體悉。信者，順也。聞大為入，住小名出。本處草庵，喻小涅盤。四明云：入見尊特，功由業識，教未開故，且住草庵。於此會中，得通教益。三索之中，當機索也。若論部意，不復須藏，為橫來機而重說耳，故前云逗大逗小。
次說般若止正說圓教。
方等彈斥，共義稍疏，今此般若，正當共部，故有共般若，有不共般若。然論部意，如輔行云：旁用通教，正用別圓，加於二乘，密成別益。又釋簽云：前於方等，義已成通，故至般若，唯須此二。明不共者，說部意也。意雖不共，猶有方等。新受小者，至此須通，亦有衍門傍得小者，是故兼用。，今約偏圓對論，故云帶通、別二，正說圓教。若仁王般若，有四無常偈，義似三藏者，彼明助道，非部正意。
約時，則禺中時止總名為漸。
禺中者，巳時也。禺亦作隅。長者具十德，如來具十號。金喻別教理，銀喻通教理，般若明理，不出此二，般若中圓亦別理攝。珍寶者，勸學中明一切法門。倉庫喻定慧包藏。多少，則廣說、略說。自行宜取，化他應與。空生，須菩提也，亦翻善吉，亦善現，解空第一。身子，舍利也，亦翻鶖子，智慧第一。般若空慧加被二人，轉教菩薩，加於可加也。三索之中，此當情索。
第三、秘密教者止故言秘密教。
隱密赴機，互不相知，故云秘密，不同法華真秘稱為秘密。般若中，諸天子嘆云：我見閻浮提第二法輪轉。今轉似初轉，大論六十五釋諸佛法輪，有顯有密。初轉，聲聞見八萬諸天得無生忍，陳如得初果，諸菩薩見無量阿僧只人得二乘，無量阿僧只人得無生忍等。廣如釋簽第一具引。
三輪者，摧碾業惑為義，亦曰三密。或為此人說頓等者，妙玄第一約十方、此座、一人、多人示相須者，當檢。且秘密何以得傳耶？如妙樂云：秘密不傳者，降佛已還，非所述故，尚非阿難能受，豈弘教者所量？又阿難非不傳秘，赴
大論七種名同俱舍，列次少異，更不再出。俱舍論云：行無色者，差別有四，謂在欲界，離色界貪，從此命終，生於無色，此并前五，成六不還。復有不行色、無色界，即住於此，現般涅盤，并前六為七。色界遍沒，只十六天大梵是天主，我慢無想，乃界道所居，故圣者不生此二天也。俱舍復有九種，即於色般合五為三，有行、無行皆生般攝，即開三為九。頌云：行色界有九，謂三各分三，業惑根有殊，故成三九別。
諸文或云五種，獨指色般。或云八種，三界七中加不定般。雜心論七種，妙玄所用於色界五，初開中為三，并後四成七，毗曇有一萬二千九百六十種般，如釋簽第五具示。色界中般者，初離欲界，生色界時，厭苦心切，即在中有而般涅盤，故屬色攝。若至色界，上生余天，雖有中有，不得論般，為無宿習，厭苦力故。
無色不立中般者，指歸鈔云：經云無色眾生無有中陰者，毗曇法中說除四空，余一切處定有中陰，以無色界無處所故。又俱舍明隨於何處得無色定，於命終時，即生無色。前圖中引五差者，謂下、中、上、上勝、上極。輔行六、析玄下委釋行相，由此五禪，生五凈居。又樂論議者，恐就下界修觀時說，非生凈居有論議也，以二禪上無語言故。
四、阿羅漢止又名孤調解脫。
此位上八地七十二品思俱盡，四智已圓，無法可學，名無學果，亦名究竟。阿羅漢者，文句一云：或言無翻，含三義故。凈名疏十引智論釋云：一、殺賊，從破惡以得名；二、不生，從怖魔以受稱；三、應供，因乞士以成德。多含不翻，乃今家正意。以三義翻之，乃順古耳。若釋比丘，因名乞士等，對舉果名，蓋欲顯大比丘之階位也。
又前標聲聞，通凡圣位，若阿羅漢，局第四果。此位所修三昧，一名金剛，二名重空，三名電光，此果別號有二種、三種、六種、九種及果性退不退。今歷示之，先明二種。
初時不時，從緣得名；次慧俱，約觀立號；三、壞不壞，依境受稱也。或準正理論，以時不時敵對慧俱。若準妙玄四及四教義二，信、法各二，不得滅盡定者，但是慧解脫得滅盡定者，名俱解脫。舊云敵對，乃從正從多，各對則旁正兼舉，以信行亦有帶事兼修，法行亦有緣空直入。若壞，不與慧俱，同假名集，準經論祖文，列十義，揀判慧俱，後人束作五義：一、約性共，慧人修性念處俱人修共念處；二、約正助，慧人正道斷結，俱人兼修助道；三、約事理，直緣真理名慧脫，帶事兼修名俱脫。事者：一、帶根本四禪，俱人亦依世禪修六行觀故；二、帶無漏禪，慧人但至觀禪，俱人具修觀、練、薰、修；三、得滅盡定。已上三事，俱人兼得也。四、約神變，慧人十四變化，俱人作十八變。五、約三明八解，俱人則具，慧人則無。若輔行云：通通於六，明唯局三。諸羅漢皆能得之。此有闕具之義。婆沙云：若有一明二明，名慧解脫。準知俱人三明具足。次明三種。
性念處者，亦名自性念處，緣理斷結，除自性過。共念處者，正助合修。緣念處者，緣佛三藏及世間文字，所緣處廣也。具如四念處一、四教義二，俱舍亦有三種羅漢各論三念處。
慧、俱略如上。無疑者，三藏教法、四韋陀典、天文地理，一切通達，故曰無疑。四教義二云：問：不應別說無疑，九種羅漢無此名目。答：此出智度論，明欲結集法藏，集千羅漢，皆得共解脫、無礙解脫也。既是大論開出，在佛世時，俱人所攝，佛世且明自行入道，是故諸文只云慧、俱。釋簽五云：得滅盡定，但名俱解脫人，以未修緣念處，終非無疑解脫也。故知無疑乃俱人中勝者耳。小大言之，慧、俱并小，無疑乃名大阿羅漢。妙樂一引中阿含：舍利弗問：五百比丘幾三明？幾俱解脫？幾慧解脫？佛言：九十人三明，九十三俱解脫，余但慧解脫。荊谿云：三明者，即無疑解脫。須知三明是俱人得取其勝者，復云無疑也。後明六種，附揀七種，及列九種，然後約六種明果性退否。
六種約根性，慧俱約觀行，九種乃根性、觀行兼舉耳。又九是空門二十七賢圣中之無學，為答福田長者所問，顯福田之多，赴機生善故。又六種明二加行差別，如析玄，須者檢之。果性退否者，俱舍頌云：阿羅漢有六，退法至不動。前五信解生，總名時解脫，後不時解脫，從前見至生。有是先種性，有後練根得，四從種性退，五從果非先。非先有退者，但據余四說，不動盡智後，必起無生智。余盡或正見，此應果皆有。
已上頌語取析玄意略注，欲學者便於憶持，更詳彼文可也。且羅漢見思已盡，已證無學，所以有退者，考論祖語，蓋由信行慧解脫人不修事禪，不得滅盡定，或世智斷惑，但得盡智，不得無生智，遇著違緣，還起煩惱，故有退也。
又析玄謂非先種性者，但是無學一道所成，不得堅固故有退。若是先種性，由學、無學二道資持堅固故無退。然前五種未必全退，有遇違緣者，故有退耳。輔行云：然慧解脫亦不并退，有退義故，說有退。又退者非久，輔行云：問：退經幾時？答：經少時，乃至自不知退。若自知退，當修勝進方便。復次，彼煩惱現在前時，心生慚愧，速作方便，如明眼人晝日平地顛蹶，尋即還起。釋簽云：此生之中必得無疑，極至臨終，亦得無學故。文。五，十九。
或曰：前時不時各有慧俱，不動既從時解脫生，得非六種皆有退義耶？
答：慧人未必一向論退，恐只鈍根有漏智斷遇違緣者退。
今復圖示：
六種論退局第四果，通辨四果退不退者，析玄引三家：一、薩婆多云初果不退，後三果退；二、大眾部云前三果退，第四不退；三、經部宗云初四兩果不退，中間二果有退。彼但注云三師難定，今恐成諍，略為和融。輔行引婆沙云：阿羅漢退，牽二三果退。猶如井砂，上下有甎，中間唯砂。上甎若頹，從上至下，其中間砂豈得不頹？四果如上甎，二果如中砂，初果如底下。乃至初果之前，更無有果，若彼退時，更無住處。不可圣退為凡夫也，合彼初師。然見道既有不等觀四諦，如婆沙云：二十八使見道斷，余六十使修道斷。見既分盡，果理未圓，例如身子六住尚退，後三果中，斷惑之智通漏、無漏，是則四果俱退俱不退。三師之說，說皆無妨礙。
子縛者，見思煩惱。果縛者，五陰報質也。灰身滅智，究竟無余。然身子入滅，而均提答佛，何云五分法身不滅耶？釋簽十云：無作之業至未來世，名為不滅，非常住不滅。無作業者，乃功薰耳云云。聲聞自度，故名孤調。斷欲九品，立二三果，上八地思，唯一無學者，止觀云：如險處多難，多須城壁。欲界多難，多果體息也。故知上界定地少難，唯立一果。
若爾，七圣中，二為見道，二為修道，二為無學道，復以身證對四果向者，何耶？
有云位鄰無學，將斷非非想惑，特立此位，如別、圓之有等覺也。今謂空有二論設位不等，教門方便多少隨宜耳。妙玄明身證得滅盡定，約似證也。成論云不得滅盡定，名身證者，對四果真證，奪而言之。
略明聲聞位竟。