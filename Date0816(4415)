爾時，世尊告彌勒大士：阿逸！欲知今佛說此如來壽限經典之時，六十八億那術百千江河沙等諸菩薩逮不起法忍；二千江河沙菩薩大士皆得摠持；如一佛世界塵數菩薩大士逮得無礙辯才摠持；復有如千佛世界塵數億百千姟菩薩得不退轉摠持；復有如千佛世界塵數菩薩大士聞是經典，轉不退轉法輪；復有如中千佛世界塵數菩薩逮得無垢大圣分別而轉法輪；復有如佛小千世界塵數菩薩聞斯經典，逮得八生住，當成無上正真道；復有如四天下塵數菩薩大士聞斯法已，得一生補處，當成正覺；復有如八佛世界塵數黎庶聞是經典，悉發無上正真之道。
佛適神異類，及諸畜生，
六道之中，所有黎元，是等思想，若干種念，持是經者，各各異意，
一時之間，悉睹知之。諸佛大圣，百福德相，一切悉為，世間說法。
登時所講，普等聽聞，所說清凈，即能受誦，前世更歷，所學經卷，
長夜所講，當綜解之。有常所演，經典之要，得眾會中，無所畏憚。
其有持經，部分光揚，卒未遭值，眾想之患，枝黨群從，悉為賢良。
意根明達，亦復如是。菩薩所住，未曾有地，普為眾生，分別說經。
其能受持，安住正法，巧便意宜，則知所應。