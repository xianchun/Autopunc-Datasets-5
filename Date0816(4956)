凡所詮法，茍非一體而融妙者，則縱橫而已；縱橫則一異并別；一異并別者，思議之說也。故一家別門有所謂三法縱橫者，蓋出此也。但縱橫之義不自顯，要由不縱不橫，以圓形別，而後得以言之。
夫不縱不橫者，如大經三德涅盤，譬之圓伊三點，有異乎點水列火，即不縱橫義也。然則言縱橫者，上下表相望之謂也，故記曰：上下是縱義，表是橫義。又曰并之則橫，累之則縱，分之則異是也。於是而論縱橫者，稍涉文旨，相頗難明，此自昔所以辨示云云，而莫能一之也。今姑示其大旨焉。
夫三法者，諸文或曰三德、三如來等，約果德以為言也。又曰三因，舉因以類果也。或通言三法，則弊諸以為說也。故玄云：法身本有，般若修成，解脫始滿，不但果德縱成，因亦末學等，謙己輙序爾。紀時可知。