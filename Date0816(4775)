世尊忉利天為母說法，優填王思佛。
紫金光聚照山河，天上人間意氣多。曾勅文殊領徒眾，毘耶城問維摩。
世尊因乾闥婆王奏樂，其時山河大地盡作琴聲，迦葉起舞，王問：迦葉豈不是阿羅漢，諸滿鳴，獅子吼，喪盡生涯，不容開口。
應庵云：道不得底句，不在天臺，定在南岳。
耆婆去後無消息，病者憧憧日扣門。百草自知無識者，叢叢垂泣在籬根。
直甚破沙盆，掀翻海岳昏。頂門真個瞎，千古累兒孫。
松源師祖臨示寂，垂語：大力量人因甚擡腳不起？
處為君言，神駿何勞更著鞭？一躍洞天三十六，到時凡骨也成僊。
含糊一世無分曉，開口何嘗在舌頭？萬古業風吹不盡，又隨月色過羅浮。
腳跟不斷紅絲線，掉臂乾坤自在行。塞壑填溝無處著，歸來依舊兩眉橫。
楊雄著大玄，乃云：世不我知，當有子云復生。此亦無媿之詞也。蒙釋氏之子，大圣之所覆，每慨念其慧命幾若懸絲，食息茫負，遂愨志力究，久而乃得。逮巡禮諸祖，遍歷湖湘，對境思人，輒取其機緣精奧者，間為頌之。自秀溪復鄮嶺，僅四十余則。辛丑夏，謝事芝峰，分檐霞谷，谷深緣絕。復取佛祖已下皆唐公卿宿衲機契者，萃成一百則。初不以儒釋道優劣之，求其正而已。其間或凝或流，或隆或殺，不可以事拘，不可以理遣。儻其中之人一見而皦如也，豈敢竊其賞識？相與擊節，直欲報佛祖萬分之一，是吾愿也。
