丁部集錄，其類三：一曰楚辭類，二曰別集類，三曰總集類。凡著錄八百一十八家，八百五十六部，一萬一千九百二十三卷；不著錄四百八家，五千八百二十五卷。
右楚辭類七家，七部，三十二卷德宗集卷亡。
杜元誌集十卷字道寧，開元考功郎中，杭州刺史。
崔液集十卷裴耀卿纂。
元海集十卷宋休則，開元臨河尉。
康國安集十卷以明經高第直國子監，教授三館進士，授右典戎衛錄事參軍，太學崇文助教，遷博士，白獸門內供奉、崇文館學士。
趙冬曦集卷亡。
苑鹹集卷亡。京兆人。開元末上書，拜司經校書、中書舍人，貶漢東郡司戶參軍，復起為舍人、永陽太守。
毛欽一集三卷字傑，荊州長林人。
康希銑集二十卷字南金，開元臺州刺史。
權若訥集十卷開元梓州刺史。
康玄辯集十卷字通理，開元瀘州刺史。
嚴從集三卷從卒，詔求其槁，呂向集而進焉。
陶翰集卷亡。潤州人。開元禮部員外郎。
崔國輔集卷亡。應縣令舉，授許昌令，集賢直學士、禮部員外郎。坐王鉷近親貶竟陵郡司馬。
別十五卷蘇冕編。
張孝嵩集十卷字仲山，南陽人。開元河東節度使，南昌陽郡公。
李白草堂集二十卷李陽冰錄。
小集六卷潤州刺史樊晃集。
盧象集十二卷字緯卿，左拾遺、膳部員外郎，授安祿山偽官，貶永州司戶參軍，起為主客員外郎。
又湓城集五卷均之父。
湯賁集十五卷字文叔，潤州丹陽人。貞元寧州刺史。
武就集五卷元衡父。
劉長卿集十卷字文房。至德監察御史，以檢校祠部員外郎為轉運使判官，知淮西鄂嶽轉運留後、鄂嶽觀察使。吳仲孺誣奏，貶潘州南巴尉。會有為辨之者，除睦州司馬，終隨州刺史。
戎昱集五卷衛伯玉鎮荊南從事，後為辰州、虔州二刺史。
又制集十卷蘇弁編。
竇叔向集七卷字遺直。與常袞善，袞為相，用為左拾遺、內供奉，及貶，亦出溧水令。
丘為集卷亡。蘇州嘉興人，事繼母孝，嘗有靈芝生堂下。累官太子右庶子，時年八十余，而母無恙，給俸祿之半。及居憂，觀察使韓氵晃以致仕官給祿所以惠養老臣，不可在喪為異，唯罷春秋羊酒。初還鄉，縣令謁之，為候門磬折，令坐，乃拜，裏胥立庭下，既出，乃敢坐。經縣署，降馬而趨。卒年九十六。
李觀集三卷陸希聲纂。
張登集六卷貞元漳州刺史。
陸迅集十卷德宗時監察御史裹行。
柳冕集卷亡。
表奏集十卷自稱白雲孺子表奏集。
董侹武陵集卷亡。侹，字庶中，元和荊南從事滕珦集卷亡。珦，東陽人。歷茂王傅，大和初以右庶子致仕，四品給券還鄉自珦始。
崔鹹集二十卷大和人。
秣陵子集一卷來擇，字無擇，寶歷應賢良科。
歐陽袞集二卷袞，福州閩縣人，歷侍御史。
劉蛻文泉子十卷字復愚，咸通中書舍人。
孫樵經緯集三卷字可之，大中進士第。
周慎辭寧蘇集五卷字若訥，咸通進士第。
沈棲遠景臺編十卷字子鸞，咸通進士第。
鄭諴集卷亡。字申虞，福州閩縣人。大中國子司業，郢、安二州刺史，江西節度副使。
秦韜玉投知小錄三卷字中明，田令孜神策判官、工部侍郎。
鄭賨集十卷字貢華，乾符進士第。
袁皓碧池書三十卷袁州宜春人。龍紀集賢殿圖書使，自稱碧池處士。
養素先生遺榮集三卷皆唐末人。
張玄晏集二卷字寅節，昭宗翰林學士。
程晏集七卷字晏然，乾寧進士第。
又孫氏小集三卷孫郃。字希韓，乾寧進士第。
陳黯集三卷字希孺，泉州南安人，昭宗時。
羅袞集二卷字子制，天祐起居郎。
崔顥詩一卷汴州人，才俊無行，娶妻不愜即去之者三四，歷司勛員外郎。
系毋潛詩一卷字孝通。開元中，繇宜壽尉入集賢院待制，遷右拾遺，終著作郎。
孟浩然詩集三卷弟洗然。宜城王士源所次，皆三卷也。士源別為七類。
包融詩一卷潤州延陵人。歷大理司直。二子何、佶齊名，世稱二包。何，字幼嗣，大歷起居舍人。融與儲光羲皆延陵人；曲阿有餘杭尉丁仙芝、緱氏主簿蔡隱丘、監察御史蔡希周、渭南尉蔡希寂、處士張彥雄張潮、校書郎張暈、吏部常選周瑀、長洲尉談ρ，句容有忠王府倉曹參軍殷遙、硤石主簿樊光、橫陽主簿沈如筠，江寧有右拾遺孫處玄、處士徐延壽，丹徒有江都主簿馬挺、武進尉申堂構，十八人皆有詩名。殷璠匯次其詩，為丹楊集者。
皇甫冉詩集三卷字茂政，潤州丹楊人，秘書少監、集賢院修撰彬侄也。天寶末無錫尉，避難居陽羨，後為左金吾衛兵曹參軍、左補闕，與弟曾齊名。曾，字孝常，歷侍御史，坐事貶徙舒州司馬，陽翟令。
嚴維詩一卷字正文，越州人，秘書郎。
張繼詩一卷字懿孫，襄州人。大歷末，檢校祠部員外郎，分掌財賦於洪州。
李嘉祐詩一卷別名從一，袁州、臺州二刺史。
郎士元詩一卷字君胄，中山人。寶應元年，選畿縣官，詔試中書，補渭南尉，歷拾遺、郢州刺史。
張南史詩一卷字季直，幽州人。以試參軍避亂居揚州楊子，再召之，未赴，卒。
蘇渙詩一卷渙少喜剽盜，善用白弩，巴蜀商人苦之，號白跖，以比莊⻊喬，後折節讀書，進士及第。湖南崔瓘辟從事，瓘愚害，渙走交廣，與哥舒晃反，伏誅。
李勉永平從事。
吉中孚詩一卷楚州人，始為道士，後官校書郎，登宏辭，諫議大夫，翰林學士、戶部侍郎，判度支，貞元初卒。
硃放詩一卷字長通，襄州人，隱居剡溪。嗣曹王臯鎮江西，辟節度參謀，貞元初召為拾遺，不就。
劉方平詩一卷河南人，與元魯山善，不仕。
常建詩一卷肅、代時人。
陳詡集十卷字載物，福州閩縣人。貞元戶部郎中，知制誥。
許經邦詩集一卷建中右武衛胄曹參軍。
韋渠牟詩集十卷諫議大夫時集。
劉商詩集十卷貞元比部郎中。
王建集十卷大和陜州司馬。
張碧謌行集二卷貞元人。
楊巨源詩一卷字景山，大和河中少尹。
李敬方詩一卷字中虔，大和歙州刺史。
玉川子詩一卷盧仝。
韓琮詩一卷字成封，大中湖南觀察使。
張祜詩一卷字承吉，為處士，大中中卒。
許渾丁卯集二卷字用晦，圉師之後，大中睦州、郢州二刺史。
李遠詩集一卷字求古，大中建州刺史。
雍陶詩集十卷字國鈞，大中八年自國子毛詩博士出為簡州刺史。
硃慶余詩一卷名可久，以字行。寶歷進士第。
喻鳧詩一卷開成進士第，烏程令。
馬戴詩一卷字虞臣，會昌進士第。
後集五卷字文山，澧州人。裴休觀察湖南，厚延致之，及為相，以詩論薦，授校書郎。
郁渾百篇集一卷渾常應百篇舉，壽州刺史李紳命百題試之。
姚鵠詩一卷字居雲，會昌進士第。
項斯詩一卷字子遷，江東人，會昌丹徒尉。
孟遲詩一卷字遲之，會昌進士第。
顧非熊詩一卷況之子，大中盱眙簿，棄官隱茅山。
又編年詩二卷字承祐，大中渭南尉。
李郢詩一卷字楚望，大中進士第，侍御史。
曹鄴詩三卷字鄴之，大中進士第，洋州刺史。
劉滄詩一卷字蘊靈。
崔玨詩一卷字夢之，並大中進士第。
高蟾詩一卷乾寧御史中丞。
於濆詩一卷字子漪。
許棠詩一卷字文化。
公乘億詩一卷字壽山，並咸通進士第。
聶夷中詩二卷字坦之，咸通華陰尉。
又宜陽集三卷字守愚，袁州人，為右拾遺。乾寧中，以都官郎中卒於家。
玄英先生詩集十卷方幹。
曹唐詩三卷字堯賓。
崔塗詩一卷字禮山，光啟進士第。
王駕詩集六卷字大用。
吳仁璧詩一卷字廷實，並大順進士第。
王貞白詩一卷字有道。
張蠙詩集二卷字象文。
翁承贊詩一卷字文堯。
褚載詩三卷字厚之，並乾寧進士第。
王轂詩集三卷字虛中，乾寧進士第，郎官致仕。
曹松詩集三卷字夢征，天復進士第，校書郎。
周樸詩二卷樸稱處士。
黃滔集十五卷字文江，光化四門博士。
鄭良士白巖集十卷字君夢。昭宗時獻詩五百篇，授補闕。
僧惠賾集八卷姓李，江陵人。
僧靈徹詩集十卷姓湯，字源澄，越州人。
皎然詩集十卷字清畫，姓謝，湖州人，靈運十世孫，居杼山。顏真卿為刺史，集文士撰韻海鏡源，預其論著。貞元中，集賢禦書院取其集以藏之，刺史於頔為序。
註林絢大統賦二卷字子發，袁州人。咸通歙州刺史。
崔葆數賦十卷乾寧進士，王克昭註。
宋言賦一卷字表文。
陳汀賦一卷字用濟，並大中進士第。
賦一卷字兆吉，僖宗翰林學士，太子少保致仕。
蔣凝賦三卷字仲山，咸通進士第。
林嵩賦一卷字降臣，乾符進士第。
王翃賦一卷字雄飛，大順進士第。
又翰苑集十卷韋處厚纂。
崔嘏制誥集十卷字幹錫，邢州刺史。會劉稹反，歸朝，授考功郎中、中書舍人。李德裕之謫，嘏草制不盡書其過，貶端州刺史。
李絳論事集三卷蔣偕集。
臨淮尺題二卷武元衡西川從事撰。
王虬集十卷字希龍，泉州南安人。大順初舉進士第。
又桂苑筆耕二十卷高麗人，賓貢及第，高駢淮南從事。
集遺具錄十卷顧雲，字垂象，池州人。虞部郎中，高駢淮南從事。
鄭準渚宮集一卷字不欺，乾寧進士第。
李巨川四六集二卷韓建華州從事。
黃臺江西表狀二卷鐘傳從事。
崔融寶圖贊一卷王起註。
才命論一卷張鷟撰，郗昂註。一作張說撰，潘詢註。
陸鸞文一卷字離祥，咸通進士第。
崔銳判一卷大歷人。
鄭寬百道判一卷元和拔萃。
右別集類七百三十六家，七百五十部，七千六百六十八卷。失姓名一家，玄宗以下不著錄四百六家，五千一十二卷。
晉元正宴會詩集四卷伏滔、袁豹、謝靈運集。
清溪集三十卷齊武帝敕撰。
文林詩府六卷北齊後主作。
文館辭林一千卷許敬宗、劉伯莊等撰。
芳林要覽三百卷許敬宗、顧胤、許圉師、上官儀、楊思儉、孟利貞、姚、竇德玄、郭瑜、董思恭、元思敬集。
五臣註文選三十卷衢州常山尉呂延濟、都水使者劉承祖男良、處士張銑呂向李周翰註，開元六年，工部侍郎呂延祚上之。
曹憲集文選音義卷亡。
又海藏連珠三十卷希銑之兄，修書學士。
卜長福續文選三十卷開元十七年上，授富陽尉。
卜隱之擬文選三十卷開元處士。
朝英集三卷開元中張孝嵩出塞，張九齡、韓休、崔沔、王翰、胡皓、賀知章所撰送行歌詩。
徐堅文府二十卷開元中，詔張說括文選外文章，乃命堅與賀知章、趙冬曦分討，會詔促之，堅乃先集詩賦二韻為文府上之。余不能就而罷。
珠英學士集五卷崔融集武後時脩三教珠英學士李嶠、張說等詩。
曹恩起予集五卷大歷人。
劉明素麗文集五卷興元中集。
李吉甫古今文集略二十卷。
類表五十卷亦名表啟集。
顧陶唐詩類選二十卷大中校書郎。
李氏花萼集二十卷李乂、尚一、尚貞。
韋氏兄弟集二十卷韋會、弟弼。
竇氏聯珠集五卷竇群、常、牟、癢、鞏。
斷金集一卷李逢吉、令狐楚唱和。
元白繼和集一卷元稹、白居易。
三州唱和集一卷元稹、白居易、崔玄亮。
劉白唱和集三卷劉禹錫、白居易。
汝洛集一卷裴度、劉禹錫唱和。
彭陽唱和集三卷令狐楚、劉禹錫。
吳蜀集一卷劉禹錫、李德裕唱和。
漢上題襟集十卷段成式、溫庭筠、余知古。
松陵集十卷皮日休、陸龜蒙唱和。
廖氏家集一卷廖光圖，唐末人。
劉松宜陽集六卷松，字嵇美，袁州人。集其州天寶以後詩四百七十篇。
蔡省風瑤池新詠二卷集婦人詩。
僧靈徹詶唱集十卷大歷至元和中名人。
臧嘉猷羽書三卷處士。
唐稟貞觀新書三十卷稟，袁州萍鄉人。集貞觀以前文章。
黃滔泉水秀句集三十卷編閩人詩，自武德盡天祐末。
五子策林十卷集許南容而下五人策問。
元和制策三卷元稹、獨孤郁、白居易。
凡文史類四家，四部，十八卷。劉子玄以下不著錄二十二家，二十三部，一百七十九卷。
柳氏釋史十卷柳璨。一作史通析微。
沂公史例十卷田弘正客撰。
裴傑史漢異義三卷河南人，開元十七年上，授臨濮尉。
詩評三卷僧皎然。
右總集類七十五家，九十九部，四千二百二十三卷。李淳風以下不著錄七十八家，八百一十三卷。總七十九家，一百七部。