今明此品次而來者，即是初凈名正為破有為緣集，欲顯不思議法身，符成如來凈佛國土之教也。大圣為意多途，今略出三意，以通釋此品文義也：第一、明此品次佛國上三藏教三種二智以化眾生，皆名權智。又通教所明有門，若照幻化分別之事有，名為權智。幻分別之理有，名為實智。故大品經云：設使有法過於涅盤，我亦說言如幻如化。若約通教空門明義，照幻化事理之有，皆名權智。若照幻化之理空，即是實智。如此約四門用四悉檀，種種明權實二智，皆是通教明化佗權實二智也。
二、明通教自行化佗權實二智者，總前三藏教所明三種權實二智及通教四門所明種種權實二智，皆是隨佗意語，并屬化佗權智。通教佛及八地以上內心所證二諦之理不可宣說，皆名實智也。
三、明通教佛自行權實二智，佛及八地以上內照不可說俗諦之理，即是權智內照不可說真諦之理，即是實智也。
三、約別教大乘明三種二智：一、總前三藏通教各三種二智，四悉檀赴緣而說，皆是權智。又別教所明有門，若照有門分別事相，名為權智。若照有門佛性如來藏真理，名為實智。若別教空門化佗權實二智，為總前有門事理，皆名權智。前有門權實畢竟空寂，無有二相，名為實智。如是約四門用四悉檀，明權實二智，皆是別教明化佗二智也。
二、約別教明自行化佗權實二智者，總上二教所明三種二智及別教四門種種化佗二智，皆是隨佗意語，名為權智。諸佛及十地菩薩內證不可說二諦之理，名如實智也。
三、明別教自行權實二智，佛及十地菩薩內證不可說俗諦之理，名為權智。內證見不可說真諦之理，名為實智也。
四、明圓教大乘三種權實二智：一、總前三教所明三種二智，皆是權智。又約圓教有門明二智，若不斷煩惱，照界內外法界種種法門，名為權智。若不斷煩惱，照不思議妙有法性實相自性清凈心，即是實智。又一明圓教空門明權實二智者，若不斷煩惱，照不思議界內外事理之有，名為權智。若不斷煩惱，照不思議界內外事理皆空，名為實智。是則空不異有，有不妨空，故名不思議也。如是等，約圓教四門，用四悉檀赴上上根，說種種權實二智義，皆名化佗權實二智也。
二、明圓教自行化佗權實二智者，總前三教所明三種二智及圓四門種種二智，是隨佗意語，悉是權智。佛攝受故，令正法得久住。前二方便亦是化眾生之方便也。
若約此經近論者，此品呵諸人者，即破法折伏；勸求佛身，即是立法攝受。以折伏攝受，令正法得久住。正法得久住者，令眾生住不思議真性解脫清凈佛土也。是以中論品品破義，即是破法方便，後明三寶四諦沙門果，即是立法方便。又偈結云：因緣所生法，我說即是空。破法折伏義也。亦名為假名，立法攝受義也。亦名中道義，教化眾生方便，令正法久住也。
正法得久住者，見佛性住大涅盤，法身常存也。故此經前品云：隨其方便，即能成就眾生；隨成就眾生，即佛土凈。當知嘆凈名方便者，正是為助佛闡揚不思議解脫佛國之教也。
第三、辨方便所用法者，正約三業法以明方便也。所以然者，諸佛菩薩清凈三業，性如虛空，非一非異，不可分別，為化眾生慈悲誓愿，神通感應，十法界現不可說不可說身，種種事業，十方利物，是為身密方便示現也。又以慈悲誓愿神通應化，現同十法界音聲，十方佛土不可說不可說種種說法，是為口密方便，利益一切眾生也。又以慈悲誓愿神通應化，現十法界心，十方佛土現不可說不可說心識分別，即是心密方便，利益一切眾生也。不思議十法界三業，若三藏通教，但明用神通變化三業名；若別教、圓教，明法身應現三業，亦明神通變化三業，故約三業以明方便也。
此品明六度攝物，即是約意業心密以明方便。雖為白衣，奉持沙門律行等，示種種身，即是約身業身；三、中道正觀，即是教化眾生方便，入實慧也。入實慧者，即是正法得久住，正法得久住者，法身常存也。若約一心三觀，方便實慧，不一不異也。三觀歷三業，明方便功用可知。
問曰：此定是誰說？
答曰：此有多解，有言：是集經者嘆凈名德，因疾為諸來問疾者說如是法。有言：前嘆德是集經，嘆說法是寶積向佛述，凈名今有疾不得來，為問疾者說如是法。有言：是佛自嘆說凈名有此方便說法利物之事。今言恐是如來正說普集經及，意在於凈名，欲令助起發宣揚；凈名玄知佛意，故方便托疾，以來諸人參問，因得興教。阿難本愿，所未聞經皆愿聞，佛為阿難說亦有形益，就其正傍為語，故有兩益之殊。所以初現形益者，此為聲益而作哢胤也。所以者何？此土正以音聲為佛事，故聲益為正也。
今就初嘆德形益。文則為二：一、先嘆德；二、明形益。一、先嘆德，復為二：一、初標住處人名；二、正嘆德。一、初標住處人名者，毗耶離城，如前釋。長者者，有長人之德也。但標處及人，意有所主，正言凈名與寶積同住此城，二人本是法朋善友，寶積獨來而凈名不來者，為有疾也。因其有疾，致諸人參問，因問說法，即是承機之便也。諸人既有參問，如來大師跡同世儀，豈得不遣問？但被命問疾之徒，德有堪不堪：不堪者，即五百聲聞、八千菩薩，各述往昔所說，重益今之大眾也；堪，即文殊奉命入，位居法云，或云等覺。望佛為菩薩，即是長者子；望下地菩薩，名等覺佛，即是長者也。
今明長者義，略為四意：一、外具十德，名世間大長者；二、內合法身具十德，即是出神解明鑒，而年在幼童，物情不揖；雖年耆貌皓，內行斯惡，人所鄙怪；雖操行無瑕，而外闕禮儀，無可瞻愛；雖有進止容與，若上人不稱、十方佛皆稱名記別，即上人嘆也；十、釋梵天人所敬仰，下人歸崇也。此十德具足，即是法身德滿，名為法身長者，故能為釋尊闡揚不思議法，顯成凈土因果之教也。
第三、約正觀心明十德具足者：一、供養佛者，正觀隨順佛教即供養佛，契理生智即是發菩提心，生在佛家，種性真正也。二、得無生忍者，觀三諦理，取相無知，無明結惑不起，即是修無生忍。雖未證上地無生法忍，觀行之心亦得為無生忍也。故法華云：若說是經，當著如來衣。如來衣者，柔和忍辱心是。如來忍者，即寂滅忍。豈不得稱為無生忍？此即位高義，高出七種方便人位也。三、大富者，正觀之心，三業清凈，包含三諦三昧，一心萬善具足，富有諸財寶也。四、勢力者，正觀能降伏愛魔，制見外，法財無量即是善，善備如世長者之大富也。所言辯才即是口無礙辯，攝一切口業功德法財。游戲神通即身業，攝一切身業功德。逮諸總持，即是諸陀羅尼，總持一切意業功德及余一切功德法財也。
獲無所畏，降魔勞怨，
此兩句是第四、嘆無所畏，外用無怯，如世長者有威勢也。所以者何？十力嘆權智也。
明了眾生心之所趣，此兩句釋嘆實智，一切眾生皆有佛性，凡有心者，皆得菩提，如泉流必趣大海也。又能分別諸根利鈍，此兩句釋嘆權智，眾生根有利鈍不同，而能善巧逗機，令得悟解，即是方便也。
久於佛道，心已純熟，決定大乘。
此三句嘆修行積久，見理分明，如世長者年耆，見事久故，可信也。法華經明文殊已曾久值諸佛也。今前智後作施圓滿之檀，能起四教法施之財，攝七種貧民，乃至雖有圓教善根，善根未發，只是貧民，如純陀自述也。以四教法財取之，令生四土，此是從本垂跡，引物還本。又約頓、漸、不定、秘密四種法施攝取眾生，成菩薩行，令生凈土。若凈名成佛時，布施所攝眾生來生其國。故知此言扶成前品佛自說：布施是菩薩凈土，菩薩成佛時，一切能舍眾生來生其國。此復若為不用佛國因果為宗也？
若約觀心明義，今之四眾，若貴若賤，其有能修別相三觀，或一心三觀，住此觀心，不見慳相施相，而能慈悲利益眾生，所有財物拯濟貧乏，興諸福業，供養三尊，修故造新，隨喜獎成。若是長者一村施，因施說法，是則一村貧民四眾受施之徒，感恩慕德，非但歸心受化，慳之心漸漸微薄，亦復學是施主舍財修福也。若在一縣，令長官司住正觀心，所有資財能如是財施者，則一縣貧民四眾受施之徒，皆亦歸心受化，慳心自然休息，舍財修福，利益興顯。乃至一管一國人主、官僚、天王帝，住正觀心，不見慳施，所有資財，慈愛貧民，恩惠分施，因為善巧說四教法，州管國內所有貧民四眾，荷恩慕德，敬仰歸心承事，親近受道，因是慳心漸薄，皆能惠施，修諸福業，傳相教化，行恩布德，正道居懷。是則諸州諸管，舉國人民，有義有惠，有智有道，譬如一燈燃百千燈，本燈湛然，余燈遍滿，冥者皆明，明終不絕，是為四眾、長者、官司、國君住檀波羅蜜無盡燈法門，攝一切眾生也。是諸所攝眾生，未來在家、出家，還為眷屬，或為親戚，或為臣民，或為弟子，同生凈土，依報巍巍，七珍無量，值佛聞經，道心開發，是諸施主若得無生法忍，住不思議解脫。昔布施所攝眾生得道，諸施主即於有因緣之國，示成正覺，昔布施所攝眾生皆來其國。一切能舍，修三乘道，若聞法華開佛知見之說，即同入大乘，乘律儀攝缺穿雜等四戒者；次以有作無生三正，謂正語、正業、正命，攝毀隨道戒無著者，又以無量三正攝圣所贊戒、自在戒者，又以無作三正攝毀具足戒、隨定戒者，余人未得究竟，非持非犯戒，皆名為毀戒也。故經云：唯佛一人具凈戒，余人皆名污戒者。此諸眾生既蒙戒攝已，不毀禁故，各成菩薩行，隨其所行戒善，來生佛土。凈名成佛時，戒善所攝眾生來生其佛國也。云：持戒是菩薩凈土，菩薩成佛時，持戒眾生來生其國。是義具足，如前解之所說。
若約觀心明義，今佛弟子四眾，若貴若賤，能修別相三觀，住此觀心，不見罪，不見罪相，而能慈悲，為利眾生，凈持三歸五戒、或八齋戒、或十善戒、或出家律儀戒、菩薩十重四十八輕戒。若持戒有德，世所尊重，若為物之所歸仰，即可示以法門。若是長者，一村一鄉能持齋戒，則一村百民四眾皆息惡修善；若是令長官司能持齋戒，則一縣人民四眾自然息惡修善；若是使君總管國君能持齋戒，則諸州諸管一國官僚、臣民四眾自然息惡修善。是則不言之化，種輪王天帝修凈土之因，國內人民皆行十善，修四教道也。此亦譬如一燈然百千燈，是為四眾、長官司、人王帝主住所攝眾生得道時至，是諸人王本能持戒攝物之者，於有緣國成佛之時，往昔持*戒所攝眾生皆來生其國。若能隨力持修三乘道，若聞法華開佛知見之說，即同入大乘，乘是寶乘，游於四方，嬉戲快樂。
以忍調行，攝諸恚怒；
凈名住非恚、*非忍、羼提三德滿足之身，能示住伏忍、順忍、無生忍、寂滅忍，方便調於四種恚怒眾生各離瞋恚，成菩薩行，來生佛土也。凈名成佛時，忍辱所攝眾生來生其國，此豈不符所明也？若約觀心，類前布施持戒義可解。
以大精進，攝諸懈怠；
凈名法身住非進、非怠、毗梨耶三德滿足之身，能以四種道品，各有八種精進各住禪定，來生種無智眾生，成菩薩行，來生佛土。凈名成佛時，決定智慧所攝其國，具如前解明。若約觀心，類前布施義可知。是故住不思議菩薩，從法身本地具六波羅蜜，起方便跡，六波羅蜜攝眾生成菩薩道，即成就眾生，凈佛國土，令歸本地，并符成佛所說不思議解脫凈土教也。
雖為白衣，奉持沙門清凈律行；
自此凡有九事，是身密方便利物也，皆是身業行於非道，通達佛道，方便利物也。今言雖為白衣，垂跡而修沙門，垂跡也；不著三界，引物歸本也。天中之樂尚不染著，豈況毗耶離家宅？居此者，欲令四種眾生不著三界，得入不思議解脫，來生四種佛土耳。三界有二種，開合對四土，細尋可知。約觀心，類前可知。自此已下，例須約觀心明不欲繁文，但細心類前一番作即得也。
示有妻子，常修梵行；
示有妻子，垂跡也；常修梵行，引歸本也。內心修四種梵行，離四愛著，密譏出家，勸在家，無言之益，令眾生入不思議，成四土之因也。
現有眷屬，常樂遠離；
現有眷屬，垂跡；常遠，引歸本也。方便行四種遠離，為令眾生遠離四種縛，作入不思議因緣，來生四土也。
雖服寶飾，而以相好嚴身；
雖服寶飾，垂跡也；而以相好嚴身，引歸本也。常用四忍修相好，莊嚴法身，引四種眾生。其信行者，則無言之益引入凈土也。
雖服飲食，而以禪悅為味。
雖服飲食者，垂跡也；而以禪悅為味，引歸本也。四種道品各有八種禪悅，引眾生四土，得生禪悅之味也。
若至博奕戲處，輒以度人；
至博奕者，垂跡也。博，塞之。博奕是圍之類名。輒以度人者，引歸本也。化物令不著無記掉散，空喪出世之功，當各隨根性，常求四種道品，出世寶利，名為度人。度人入不思議解脫，置四土也。而言輒者，機起即化，不待有諮請也。
受諸異道，不毀正信；
受諸異道者，垂跡也；不毀正信，引歸本也。異學雖非佛道，為欲伏物，應須受學。不毀正信者，內心信解，無有增損，即明置毒於乳，方便引物有德為三老，秉持國法。此垂跡攝諸長幼，何但凡俗有長幼，世間善根有大有小，是則長幼，長幼雖殊，論善根不出四種，若用四教起其四種善，即是攝歸四土也。復次，何但人有長幼，三乘行人行有深淺，深則為長，淺則為幼，四教正法攝歸四土，亦名攝諸長幼。
一切治生諧偶，雖獲俗利，不以喜悅；
一切治生諧偶者，稱意為諧，獲利為偶，混跡同凡俗，須求稱利也。不以喜悅者，引物歸本也。所以然者，一切凡夫愛著財物，得利喜悅，結惑覆其四種善根；大士心不愛悅，即是示物情無所著。眾生著情，若破四種善根，即發攝歸四土也。復次，菩薩證四種功德，三權是俗，修此三法，發生定慧諸功德，名得俗利；為人說四種法，名治生；眾生聞教得益，名諧偶；菩薩常行滯。菩薩雖知王法無親，為護眾生，方便與奪，因用四教救，誘開膧朦者，幼小曰童，情昧曰朦，世之學生未必盡皆幼昧膧朦也。今言諸學生各有四種善根，善根微小而悉為無明惑，障出世信解，未開、未習，謂之膧朦。若因四教引攝，破其惑障，開發四種善根，增長成就，即入不思議解脫，來生四土，故言誘開膧朦也。
入諸婬舍，示欲之過；
入諸婬舍者，跡示入也；示欲之過，為說九孔常流，污露不凈，令知欲惡不善也。欲心若息，四種善根發。貪染四法亦名為婬，若示知貪愛之過不著者，心凈得入不思議四土也。故經云先以欲鉤牽，卻以法御人也。
入諸酒肆，能立其志。
入酒肆，示跡也。立酒。舉要言之，一切煩惱昏醉悉名為酒，菩薩雖復入一切煩惱，而用煩惱為佛事，如飲千鍾而不昏亂，故云能立其志。
若在長者，長者中尊，為說勝法；
此下嘆尊之德，用口密方便益物也。至論大士無方，尊卑皆現，今偏舉尊勝者，為成嘆德義也。大士德為物軌，故居群所之先。今言若在長者，長者中尊者，世間長者在鄉閭，各懷勝德，故名自以為貴。今大士跡為長者，德過於彼，故為彼所尊也。為說勝法者，先為說世俗勝法，令皆揖伏，次赴四機，為說四教勝法，既為所尊，乘上化下，無不利，此翻云王種，大智度論翻云田主。凈名跡示慈忍勝德，故為所尊。教以忍辱者，剎利自在，多恣威嚴，故教忍辱也。剎利根性亦有四種，四教赴緣，說達，孝敬勝德，故為王子之所尊也。教以篤孝者，王子為子。誨以勝慧者，為說凈禪無垢禪善，大士為說無常十五觀門，如大品經、智度明也。但帝釋神根不同，四教赴緣說無常，相亦不同。若三藏教明無常生滅，即有定相，通教無常皆如幻化，別教金剛已還皆是無常，圓教一切法趣無常。是趣不過四種無常教門，引入不思議解脫佛四土也。
若在護世，護世中尊，護諸眾生。
護世中尊者，四天王在須彌山半四埵住，各主領二部鬼神，令不害四天下人民，大士跡示慈悲護物，復過護世也，故為護世所尊。護諸眾生者，四王神根不同，大士為說法，令起四種四弘誓愿，護四諦善根之眾生也。四諦智即疾興教，以長者一身，跡能巧用一切，隨所示處無不敬，承機開化，無不蒙益。當知長者法身無此業緣，示物故爾，將證長者身本無疾，為眾生托疾興教，故須先述前諸方便為哢胤也。齊此結成，上來從本垂跡，顯本方便因緣，現形聲益物也。