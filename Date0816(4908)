問：何故身子居初？
答曰：身子上根是先悟者，故在品初。
今謂初周悟兼余眾，豈獨身子如八部、四眾？
又曰中根待況，即四人也。
今謂領解雖四人，豈可一向全無他眾？上根尚有，中、下非無。
問：論文七喻所對如何？
答曰：論將譬為七種對治，治於七種增上慢人，及為三種無煩惱人三昧、解脫、見等染慢，即為治此，說三平等。又於余殘修多羅中明十無上，顯二十六品。然此七譬各在一品，至文當點三平等者有九品，謂、、、、、、、、。初之八品名乘平等，說涅盤平等及身平等。十無上有二十一品，初九無上有七品，謂譬，不得作佛，佛皆悉云不解我意，故能如是了知經意，亦能善順佛菩薩心。然今此會多皆退性，故說一實，而二為權。會權實之名，通於人法，若從法為語，定須以一為實，二三為權。若從人言之，則大小不定宜者，即實不宜權。
今謂豈可以人不宜之言，判法顛倒？昔教、機別，故四實一權，今教、機同，故須四權一實。故解深密及以勝鬘在法華前，一乘機生，故一權四實，如何釋熟而引於生？不令一人獨得滅度，皆以如來滅度而滅度之。若一人獨度，我則墮慳貪，此事為不可，如何引慳貪之教，判大施主之經？故知勝鬘、解深密小機未熟，故彼部中得於小果者，故須以四赴彼眾機，各各皆實，故云四實。至法華會，一切皆實，故一實四權。故此經中更無有人得小果者，名同義異，不可判之以為小果。
若言必定一乘為權，應當深密、勝鬘在諸教之上，如法華中藥王所愿。若言此經唯為退大，初分別功德為記聲聞？為記菩薩？為聲聞多？為菩薩多？以多為正，少為正耶？為從正判，為從謗判？涅盤諍論二俱非者，亦破昔經逗物之教，眾生不解，故成諍論。此中定判入滅不成，正當諍論，引諍證諍，於理何益？已如前說，況所引教不曉今昔。
問：經從五百至珍寶處，其義何也？
答曰：正法華云：五道為嶮難，五怖畏為怖畏處。釋曰：正法華中出嶮道體，非釋五百數。言五百者，分段生死惑、業、苦為三百，變易生死無明、苦為二百。
今問若五道是體，體皆嶮惡，嶮惡過已即珍寶處，應過五道即是寶所，何妨正法華五即是百，乃至自釋亦五無百？若先知變易在分段外，有無明、苦以為二百，何以前諸釋義并只但云離生死耶？又分段生死何故三？變易生死何故二？分段之惑亦無明，無明對苦亦為二，分段之惑開於業，變易故知不但二，變易無明對於苦，分段無明應亦然，故知他釋不曉開合。
問：經從導師多諸方便至一城者，此義云何？
答曰：攝大乘云：如末尼天鼓，無思成自事。釋曰：雖無勉勵思，亦有任運思。實無思，假稱思。
今謂等是無思，何故苦以有思釋之，復云實無等耶？思非任運，任運非思，乃以凡心測於圣境，故使此論便成小教，豈法華中三佛慧耶？
又曰一切諸佛晝三夜三觀眾生機。
今謂此正當於婆沙中義，尚不可以釋余大乘，況法華耶？
又曰過三百者，或云過五趣為五百，此但過分段三百而已，或令出三惡為三百，實論初已斷。於分段雖亦出於人天，變易猶人天攝，不名無出。若依實說，過分段為三百由旬，涅盤在於無學位故。
今謂無學在三百由旬外，即成四百立化城也。是則違經，經意只出分段，入變易，出變易，入佛地，佛地即是寶所果也。若也變易卻在人天，佛果即卻在於生死，生死亦應卻在三惡。
問：經云是時，疲極之眾至安穩想者，何耶？
答曰：正起生空智，證法空理後，煩惱不生，名為入城。當此之時，無此二想，後世俗定起，卻觀前位，即生此想。涅盤假滅二乘已證，故云前入化城。二車種智本來無故，二子出宅，車仍未上，車是不系。出宅而索城於路施，故云前入。
今謂諸妨已如前問。
問：經從若眾生至於一佛乘，分別說三，為何義耶？
答曰：勝鬘明二乘有余生法不盡故，有生；有余梵行不成，因不純；事不究竟故，當有所作，道圣諦智也。
今謂何不云於一說二之所以耶？若但二乘未極未竟，何以不云於一佛乘，分別說二，而云三耶？