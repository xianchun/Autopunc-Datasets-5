忠曰：齋堂即食堂也，食堂即僧堂也。今日本黃檗山僧堂外別設齋堂，蓋大清禪林如是，非古也。
佛祖統紀云：司馬光暇日游洛陽諸寺，廊廡寂寂，忽聲鐘代鼓，至齋堂，見沙門端坐，默默方進匕箸。光欣然謂左右曰：不謂三代禮樂在緇衣中！
忠曰：禪林僧堂本食堂也，食堂即齋堂也。
蒲室集揚云巖居士作蔣山僧堂偈序云：寺，古制皆有僧堂，然惟會食而已，至於寢處，則有別室，如今教律院猶然也。獨禪林自唐開元中，百丈海禪師作清規，設長連床於堂，率眾盡入居之。床端為木函盈赤，以貯三衣一鉢，外無余畜也。坐臥起居有時，凡晨昏午夜以及旦，長老首座加巡警焉，惰者罰，不率教而擯之。至於禪寂，屹若枯株，湛然止水，眾千百肅如也。由貞元距今六而眾寮觀音龕後曰穿堂，乃眾寮之後堂名也。
云：僧堂不得上下間行道穿堂直過。
又云：穿堂直過，豈不厚顏？
此等穿堂者，非堂名，謂自前門穿過後門之義。
敕修清規新掛搭人點入寮茶云：瓶須從穿堂入。又云：寮元依戒排經柜圖、茶湯問訊圖等。圖成，大眾和南時，俱出於穿堂。
忠曰：蓋眾寮，安眾資具處。
備用清規、日用清規云：眾寮登衣閣，白寮主上名，打板三下，上閣開籠。
維那寮又曰紀綱寮。
毛詩大雅棫樸篇云：勉勉我王，綱紀四方。箋云：張之為綱，理之為紀。疏：說文云：綱，網紘也；紀，別絲也。然則綱者，網之大繩，以舉綱能張網之目，故張之為綱也；紀者，別理絲縷，故理之為紀。以喻為政有舉大綱赦小過者，有理微細窮根源者。
正字通云：六書故：綱要而紀詳。綱以舉紀，紀以舉目，謂綱大紀小者非。
前板云門。
後板仰山。
書記黃龍。
東藏主虎丘。
西藏主虎丘。
維那應庵，或桃洞或悅眾。
燒香侍者。
請客侍者。
湯藥侍者。
書狀侍者。
知客。。
忠曰：敕修清規維那云：綱維眾僧，曲盡調攝。
維那寮名紀綱寮本于此。僧史略云：知事之三綱者，若網罟之巨繩，提之則百目正矣。
若依此，則知事三綱總可稱紀綱耳。
堂司者維那寮也。
若呼人為堂司，則維那是也。
又見。
藏司者，藏主寮也。
若呼人為藏司，則藏主是也。
又見。
僧寶傳云居齊禪師傳云：法燈使知藏司。法燈偶見齊，呼曰：每見舉祖師西來意話，藏主如何商略？齊曰：不東不西。法燈曰：若與麼會，了無交涉。曰：未審尊意如何？法燈良久曰：西來有甚意？
客司者，知客寮也。
若呼人為客司，則知客是也。
敕修清規知客云：官員、尊宿相過者，引上相見，仍照管安下去處。如以次人客，只就客司相款。
密庵杰禪師錄小參云：佛眼，五祖會中，在客司，因夜坐撥火，忽然猛應庵華禪師蔣山錄載之，作充知客。
忠曰：副寺已下知事退休者，所歸寮也。
大慧普說瑩上座請普說云：老和尚會里有元禪客。
一日，見元在前資寮坐，老漢拍他背云：來！同去鐘樓上看雪去。
敕修清規沙彌得度云：只就沙彌寮安下，俟他時登壇受戒、謝戒。
忠曰：賓客及新命安息室也，旦過外別設焉。敕修清規游方參請初叙住持旦過回禮。又云：住持遇名勝相看，就送客位回禮。
可知旦過之外有客位也。若一則同回禮，何別舉之？謂旦過之外別設客寮，若名勝，則送客寮也。
敕修清規迎待尊宿云：湯罷，兩序勤舊同送客位。
拈八方珠玉集云：寶蓋來訪漸源，源卷卻簾子，在方丈內坐；蓋乃下卻簾子，卻歸客位。
明極俊和尚語要云：大慧會中，有一尼僧來參，送歸方丈客位歇云云。
忠曰：安下者，安息稅下行李也。賓客或新命稅駕之館，此名安下處，又名旦過。日本不特置安下者，借一子院安息，謂之宿房。安下或作安駕，非也。下、駕音近，轉訛也。
敕修清規住持章受法衣云：專使相看，湯罷，兩序同送安下。又云：侍者燒香、點湯，送專使歸安下處。又云：侍者云：且回安下處，容某通覆。
云：瑯琊和尚問舉和尚：近離甚處？
琊遂去安下處見問：莫便是舉師叔麼云云。
正法眼藏舉此話，安下處作旦過堂。
釋氏資監云：騰、蘭二僧於鴻臚寺安下，翻譯四十二章經。
龍舒居士凈土文云：譬如人入大城中，必先覓安下處，卻出干事。
太平廣記薛調撰唐無雙傳云：劉震曰：汝易衣服，押領此物，出開遠門，覓一深隙店安下。
剪燈余話還魂記云：夫人曰：郎君毋還邸中，只在寒舍安下。安下處或單言下處。隋史遺文曰：秦叔寶領刑具，到下處吃飯。
忠曰：游方人到某寺，先稅袱子，入旦過堂憩息，然後與師家相見。或謂旦當作且，即暫時來過之義，妄說不足從。按陸放翁詩集病中柬仲彌性詩云：心如澤國春歸鴈，身是云堂旦過僧。
是以春對旦。又城西聯句庚韻云：十載旦過軾，同時寒食翃。
是以寒對旦，故旦夕之旦明矣。蓋夕來宿而旦過去也。
禪苑清規龜鏡文云：旦過寮，三朝權住，盡禮供承。
敕修清規知客云：其旦過寮，床帳、什物、燈油、柴炭，常令齊整。又云：如游山到處，將及門，下包捧入旦過。又云：游方掛搭，初到旦過，推熟於叢林能事者一人為參頭。又云：四月初一日鎖旦過。
解者曰：自四月朔，止行腳，故鎖旦過也。
正法眼藏云：瑯邪和尚問舉和尚：近離甚處？
瑯邪問侍者：此是甚麼人？曰：舉上座。瑯邪遂親下旦過堂問：莫是舉上座麼云云。
大慧武庫云：葉縣省和尚，嚴冷枯淡，衲子敬畏之。浮山遠、天衣懷在眾時，特往參扣，正值雪寒，省訶罵驅逐，以至將水潑旦過，衣服皆濕。其他僧皆怒而去，唯遠、懷并疊敷具整衣，復坐於旦過中。省到，訶曰：你更不去，我打你！遠近前云：某二人數千里特來參和尚禪，豈以一杓水潑之便去？若打殺，也不去。省笑曰：你兩個要參禪，卻去掛搭。
大川濟和尚天童錄：開旦過上堂云：開門待知識，知識不來過。有個來不入門，去不出戶，問他洞山麻三斤、趙州柏樹子便惡發。吽！吃茶去。
護法錄會堂緣禪師塔銘序云：師道經寧海，日已暮，悲風號林莽間，師遑遑急走，欲求憩泊之地，竟不可得。夜行三里所，乃逢逆旅主人，破屋一間，不能蔽風雨，師竟夕不寐。明發，指天自誓曰：所不能建庵廬，以延旦過者，有如日。
叢林盛事有旦過字，見處。
破庵先禪師錄行狀云：至平江萬壽旦過，值天大雪，夜坐，乃自念言：行腳十年矣，此回若不徹去，又是虛生浪死。
清拙澄禪師日本錄晚參云：二十三上，出閩入浙，至凈慈。先佛心愚極和尚門庭高峻，旦過中八十余人不得相看云云。又云：大唐天目山中峰本禪師行腳時，止金陵一小寺旦過寮云云。
宋景濂護法錄凈慈逆川順公塔銘序云：師走閩之天寶山，參鐵關樞公，師欲住，公叱，師下旦過寮潸然而泣。或憫之慰曰：善知識門庭高峻，拒之即進之也。
敕修清規知浴云：其入浴資次，當刊揭浴室外。
南海寄歸傳云：世尊教為浴室，或作露地甎池，
洗浴者竝須饑時。浴已方食，有其二益：一則身體清虛，無諸垢穢；二則痰癊消散，能餐飲食。飽食方洗，醫明所諱。
十誦律云：外國浴室形圓，猶如圓倉，開戶通煙，下作伏瀆出外，內施三擎閣，齊人所及處。以盛瓨水，滿三重閣，火氣上升，上閣水熱，中閣水暖，下閣水冷，隨宜自取用，無別作湯，故云凈水耳。
增一阿含經曰：爾時世尊告諸比丘：造作浴室有五功德。云何為五？一者除風；二者病者得差；三者除去塵垢；四者身體輕便；五者得肥白。
若有四部之眾欲求此五功德者，當求方便造立浴室。
浴室安跋陁婆羅像說，見。
入浴法，毘奈耶雜事詳說。
往看。
毘奈耶雜事云：浴室內漫為言話，佛言：不應漫話。然洗浴時有二儀式：一者法語；二圣默然。
六學僧傳云：後唐智暉，姓高氏，咸陽人。少從圭峰溫禪師鬀。梁乾化四年，自江表來京邑，歷觀諸剎，以為所須皆備，而獨於浴室似有缺典。於是相攸洛汭，治屋若干楹，購山給薪，鑿沼儲水，輪汲而槽受，其湯之富未易言，則瓶錫之侶，冠簪之倫，搢紳先生之流，其至者日不暇給。而脫履則木舄承足，卸衣則枲裙障身，五日一開，開凡七十有二而歲周矣，其所浴殆數萬人不啻。又辟浴圣室於西廡，以象十六應真，其內中則觀自在堂也。侍郎揚凝式篤重暉，為作碑頌德。
又六學僧傳云：宋常覺，姓李氏，陳留人。游廬山，投歸宗寺出家。
後唐天成三年，始得地於汴京麗景門右，治屋數間，以營浴事，每月以三八日一設，僧無遠近皆就浴，歲約費千萬緡。雖一出檀施，自非覺維持之力疇克爾，尤與北海陶谷、湘東張仲荀厚善，皆有遺寄之文可考。
件并宋高僧傳載。今愛文簡明，故引六學耳。
浴室、頭首、板頭敕修清規知浴云：如住持有故，欲同頭首先浴，則不用設屏障，不入小合內，只頭首、板頭解衣。
臨濟玄禪師錄云：黃檗因入廚次，問飯頭：作什麼？飯頭云：揀眾僧米。
云門偃禪師錄云：古人道：人人盡有光明在，看時不見暗昏昏。作麼生是光明？代云：廚庫三門。
廚，品字箋云：烹飪之所也。
庫，釋名云：舍也，物所在之舍也。
六祖法寶壇經云：五祖云：這獦獠根性大利，汝更勿言，著槽廠去！慧能退至後院，有一行者差慧能破柴踏碓。
又見處。
忠曰：舊解言行者寮，非也。但是廚房邊，卑賤雜務之處，行者亦當服役于此耳。
槽，正字通云：音曹，說文：畜獸食器。品字箋云：槽，草平聲，刳木令空曰槽。又酒槽。又以木槽飼馬，謂之馬槽。
廠，正字通云：音敝，屋無壁。又音昌，義同。篇海類編云：廠，昌兩切，音昶，馬屋，又露舍無壁。品字箋云：棚廠，薄有橕架，而覆不以瓦曰棚，雖以瓦覆而門窗不設曰廠。廠，敝也，言其廠然高曠不狹隘也。
正宗贊雪峰真覺禪師傳云：師親書牌於磨院，云：山前竟日無狼虎，磨下終年絕雀兒。至今虎雀絕無。
大慧武庫云：五祖演和尚，依舒州白云海會端和尚咨決大事，深徹骨髓。端令山前作磨頭，演逐年磨下收糠麩錢，解典出息，雇人工及開供外，剩錢入常住。每被人於端處鬭諜是非云：演逐日磨下飲酒食肉，及養莊客婦女。一院紛紜。演聞之，故意買肉沽酒，懸于磨院，及買坯粉與莊客婦女搽畫，每有禪和來游磨院，演以手與婦女揶揄語笑，全無忌憚。端一日喚至方丈問其故，演喏喏無他語。端劈面掌之，演顏色不動，遂作禮而去。端咄云：急退卻！演云：俟某筭計了，請人交割。一日，白端曰：某在磨下除沽酒買肉之余，剩錢三百千入常住。端大驚駭，方知小人嫉妒。時秀圓通為座元，受四面請，即請演為第一座。
永平清規引演祖事云：磨下者，磨院也稱磨司，椎米磨面之局也。寺邊五六町，若十余町建之，磨院主一人請之，演祖之職掌乃是也。
置水碓磨之房舍也。
峰存禪師錄云：師在枯木庵坐禪，於水磨坊前曬麥，乃親題云：庵前永日無狼子，磨下終年絕雀兒。注：山中至今竝無狼虎，凡於磨坊前曬麥，亦無鳥雀，皆如師記耳。
大慧年譜云：師二十五歲。
在寶峰湛堂處。
在凈頭寮，因書云峰悅和尚小參語於座右。一日，廣道者至寮，見之，乃私語湛堂曰：宣州杲兄以云峰小參為警慕，非碌碌余子之比。湛堂曰：此子他日必能任重致遠。
凈頭義，見處。
行者所居之堂，即行者寮也。
若呼人為行堂，則行者是也。
敕修清規訓童行云：行堂前掛牌報眾。又云：自行堂鳴鈸，引剃頭人出。
又敕修清規方丈點行堂茶云：節臘，僧堂茶罷，侍者同客頭至行堂點茶，侍者至庫司，典座接入，參頭堂主領眾行者門迎。
忠曰：蓋行堂在庫司，故侍者至庫司也。
東福寺扁行堂曰選僧堂也。忠曰：選個中人為僧也。
即是行堂也。
禪苑清規訓童行云：新到於庫司參禮訖，將行李入童行堂。
行堂也。
傳燈錄丹霞天然禪師章云：師抵南岳，石頭曰：著槽廠去。師禮謝，入行者房，隨次執爨役，凡三年。
西序所上之廁，曰西凈。
忠曰：和俗呼西凈為雪隱，謂雪凈之也，見其稱西凈，卻為怪焉。余謂：雪若凈之義，則隱又何義？按竺仙和尚說云：靈隱凈頭寮，名曰雪隱，即今圓覺凈頭寮，二草字不知何人好事者模來。
凈智寺錄。
又按日本禪剎一覽，建仁寺亦揭雪隱字，皆用雪竇顯禪師曾在靈隱，隱潛于凈頭職之事。然雪隱、西凈，唐音適近，遂以為雪隱而失本名。隱者，潛隱義，非取靈隱之隱也。況復雪隱是凈頭寮扁字，而不宜扁于西凈，益見不當也。或有以西凈為廁通名，而其在東者亦呼西凈者，實訛稱而已。
雪竇事，見處。
舊說曰：凈者，謂廁易穢處，可以凈潔，故特以凈稱。
小補韻會云：史記：楲竇廁中行清器也。釋名：行清即糞槽。謂之清者，以其穢濁當常清除之也。
忠曰：舊說解凈，正合釋名，然今流行劉熙釋名語不同，唯云廁，或曰圊，至穢之處，宜常修治，使潔清也。
天竺精舍，廁院在西或南，故摩訶僧祗律云：廁屋不得在東、在北，應在南、在西，小行亦如是。
只園圖經云：次北第六院，名為流廁，有大高屋，三重而立，飛橋雙上，甚自清凈。下施廁坑，砌以伏竇，天帝手作，上無臭氣，大渠從大院北西注，南入廁院，伏流入竇，北出會於大河，人無見者，一切比丘皆此便利。余聞此說，深為獲相，故江淮已南諸古寺者，皆設都清一所，中已北周屏繞院，臭處蓬勃，伊何可言？
廁字義，見處。
緇門警訓云：文殊經曰：大小便時，身口狀如木石，不得有聲。
東序之廁曰東凈也。
幻住庵清規營辨云：後架乃糞穢之聚，其稱為東凈、西凈者，其凈在人，不在境也。
東凈又曰東司也。或以東司為廁通名，而在西者，亦呼為東司，實訛言也。
如下引武庫。
敕修清規辦道具濾水囊云：僧行東司，亦皆濾水。又慈覺云：涕唾壁，狼藉東司，非所以報凈頭也。
大慧武庫云：錢弋郎中訪真凈，說話久，欲登溷，凈令行者引從西邊去，錢遽云：既是東司，為什麼卻向西去？凈云：多少人向東邊討。
釋氏要覽云：屏廁或曰圊。圊，清也，至穢之處，宜潔清故。今南方釋氏呼東司，未見其典。
事物異名云：登司，同郭登，廁神也，登主也，今人誤曰登司。忠曰：東訛作登，更隨作廁神之義轉誤矣。
無住雜談集云：東司可誦烏蒭沙摩真言，是即不動明王垂迹，而號不凈金剛。人上東司時，或有鬼惱人，則此金剛誓護念矣。
忠曰：不動化不凈金剛，見大日經一行疏。
大威力烏樞瑟摩明王經下卷云：復次，烏樞瑟摩明王教法，不拘凈穢，恒示忿怒相，誦滿三十萬徧，得驗。又云：復次，不拘凈穢誦三十萬，烏油麻和酥進火中一千八徧得驗。
忠曰：世傳凡人懸佛像於頸者，書烏樞瑟摩明王名號加之，則不蒙穢罪。然未得經律，本據烏樞瑟摩經說，但如右耳。
忠曰：起止處者，正屙糞之處也。吳越春秋云：盛夏之時，人食生瓜，起居道傍，子復生秋霜。
所謂起居，屙屎也。
毘尼母經云：上廁有二處：一者起止處，二者用水處。用水處，坐、起、褰衣，一切如起止處無異。
僧只律云：作廁屋，若坑底有水出者，當使凈人先起止中，然後比丘行。
忠曰：屙屎已，正洗凈之處。見處。
續宗門統要云：明招謙禪師到招慶。
招云：是你諸人一時縛作一束，倒卓向尿闥下，來日相見。
正字通云：凡士民所居，門內曰闥。
統要作躂。正字通躂，俗字。禪苑瑤林作闥，今从之。
見于次。
禪林寶訓音義云：延壽堂，撫安老病之所也。古者叢林老僧送安樂堂，病者送延壽堂也，又今涅盤堂是。
校定清規住持入院云：古者建立叢林，為老病設，所以命堂主司以藥餌，戒常住足其供需，此先佛規制也。又況八福田中，直病為第一。今諸方延壽堂有名無實，衲子遇病如囚其間，良可憫也。萬一鄉曲無人看虧，公界當差人直之，速期病安。惟是天童，凡一病僧，差一小仆供過。為住持者，當推菩薩慈悲之心，留意於此。
行事鈔瞻病送終篇云：若依中國本傳云：只桓西北角日光沒處為無常院，若有病者安置在中。以凡生貪染，見本房內衣鉢眾具，多生戀著，無心厭背，故制令至別處，堂號無常。來者極多，還反一二，即事而求專心念法。其堂中置一立像，金薄涂之，面向西方，其像右手舉，左手中系一五彩幡，腳垂曳地。當安病者在像之後，左手執幡腳，作從佛往凈剎之意。瞻病者，燒香、散華莊嚴病者，
若有屎尿吐唾，隨有除之，亦無有罪。
釋氏要覽云：西域傳云：只桓西北角日光沒處為無常院，若有病者當安其中。意為凡人內心貪著房舍衣鉢道具，生戀著，心無厭背，故制此堂，令聞名見題，悟一切法無有常故。
今稱延壽堂、涅盤堂者，皆後人隨情愛名之也。
庚溪詩話云：唐以前，僧寺中或僧有疾病者，未有安養之所。唐末，一山寺有僧臥病久，因自題其戶曰：枕有思鄉淚，門無問疾人。塵埋床下履，風動架頭巾。適有部使者經從過寺中，見其題，因詢其詳，惻然憐之，邀歸墳庵療治之。其後部使者貴顯，因言於朝，遂令天下寺院置延壽寮，專安養病僧也。
羅湖野錄曰：佛眼禪師，住舒州龍門。嘗題語于延壽壁間曰：佛許有病者當療治，容有將息所也。禪林凡有數名，或曰涅盤，見法身常住，了法不生也；或曰省行，知此違緣皆從行苦也；或曰延壽，欲得慧命扶持色身也；其實使人了生死處也。多見少覺微恙，便入此室，不強支吾，便求補益。及乎久病，思念鄉閭，不善退思滅除苦本。先圣云：病者，眾生之良藥，若善服食，無不瘥者也。又尊宿云：須知有不病者。故明書示以告後來。觀其規詠風巾塵履者，豈特令退思苦本而已？抑欲使遵，乍可有戒而死之訓。其明切精審，可謂藥石之言矣。嗚呼！是大醫王，其佛眼之謂乎！
忠曰：延壽為目，道誠以情愛貶，趙令矜以鄙俚彈。
見處。
至佛眼有慧命扶持之說，不但令名美，抑義亦深矣。
北磵文集妙湛延壽堂記云：疾病相扶持，無憾於養生送死，以明王道之本。佛世寖古建幢剎，棲冷灰槁株蠟穹德茂者，卻塚間桑下嵐昏霧蝕之患。又為省行堂，以別不老不病，欲其循省日用事。若學之正偏，業之勤荒，行之缺全，思之沈掉，好惡之失中，喜怒之或私，利養是崇，進修是怠，應病授藥，法惟一味，以治其內；劑砭鍼艾，以攻其外，正命小康，幻體亦寧。
或又謂之延壽堂。延壽云者，延此者也，壽此者也，非人間世短修延趣之謂也。今者反是樂便安者，巧圖其居，耽燕佚者，曲求其處，先之以貨賂，申之以強援，弗知廉與遜為何物，盡巧致曲疇知志於道者，袖手傍顧，泚顙芒背，忍死不為也。一念之忍，傲睨黃發鯢齒，累然困踣於其外，祖宗成憲，遂為具文，往往大叢林亦如之。
今妙湛鼎新斯堂，故書近世叢林墜典，以告覆車在前，冀革斯轍。雖然，水沫巴焦，匪石匪金，燕安鴆毒，少壯勿恃，美疢惡石，老病無忽。作如是觀，以度生死，則住山月巖某之宰制，耆舊執事某之裁割，勤勞百艱不徒其為是伇也。作於紹定三年仲夏晦，落之於冬書云。
橘洲文集焦山延壽堂記云：叢林老病菟裘之地也，百丈憫此，刱為延壽堂，床敷厚溫，牖戶寬爽，供給使令，左右畢出，惟少與健者，不得而與也。自都城下京口，兩峰屹立波面，所謂山圍屋者，焦山也。山故海窟，世世皆有道者尸之，四方鼎來，如水云合。今住山樸庵性公，赴太守待制陳公之招，周旋逾年，眎山之壽老堂，自靖康至今，多歷年所，屋有震風凌雨之患，過者未嘗問焉。公於是命執事相與經營，輪奐一新，老者居之，如入寶所；病者得之，如飲良藥；有來觀者，心目適悅。樸庵曰：吾道蓋是也。使余撾鼓掉舌，號令佛祖，指撝人天，而老病有時乎不聞。今此堂朝明夕昏，夏涼冬燠，木章竹個，皆代余說法時也，所得與法喜禪悅等，豈不壯哉？樸庵書來，屬余記之，因書以為記。
云：十方聚會，生死任緣。既同歸寂滅之塲，尚沒記雪泥之爪。圓覺延壽堂置牌，以紀亡僧名，或臨終有遺偈之類，悉詳書之；或親知眷義，尋訪遺蹤，庶幾知其死所。雖然如是，名在這里，且道人在甚麼處？涅盤堂事猶危，妙在全機獨脫時。火後莖眉如拾得，不刊名字有人知。
雪泥之爪，用東坡詩中事。
又與、并看。
即延壽堂也。
黃檗清規云：省行堂者，有病比丘攝養之所也。
幻住庵清規云：身屬報緣，誰無老病？百丈建立，意在於斯。古宿扁延壽堂為省行，使其省察行苦而興悲智。
北磵文集說，見于。
緇門警訓超然居士趙令矜撰南岳法輪寺省行堂記云：嘗謂諸苦之中，病苦為深；作福之中，看病為最。是故古人以有病為善知識，曉人以看病為福田，所以叢林為老病之設。今叢林聚眾，凡有病，使歸省行堂，不唯修省改行以退病，亦欲人散靜，孤燈獨照之際，究索大事，豈徒然哉？既命知堂以司藥餌，又戒常住以足供須，此先佛之規制。
近世不然，堂名延壽，鄙俚不經，病者不自省咎，補躬乖方，湯藥妄沈痼。至有酷疾不參堂，以務疏逸者，大失建堂命名之意也。知堂名存實廢，或同路人；常住急於日用，殊不存撫，又復失優波待老病之意也。由是病人呻吟痛楚，日益增極，過在彼此，非如來咎。縱有親故問病，率皆鄉曲故舊。心既不普，事忽有差。
今法輪病所，奐然一新，蓋有本分人，是事色色成辨，無可論者，惟有病人宜如何哉？省躬念罪，世之有識者，皆能達此，衲僧分上，直截機緣。當於頭痛額熱之時，薦取掉動底；於聲冤叫苦之際，領略徹困心。密密究思，是誰受病人？既不見病從何來，人病雙亡，復是何物？直饒見得分明，正好為他將息。
忠曰：堂名延壽，鄙俚不經者，此即貶不言省行而稱延壽也。
即延壽堂也。說見于。
傳燈錄：泉州莆田縣國歡崇福院慧日大師，福州侯官人也，姓黃氏。生而有異，及長，名文矩。
嗣長慶大安。
落發，至靈觀和尚所，觀曰：我非汝師，汝去禮西院去。師攜一小青竹杖入西院法堂，安遙見而笑曰：入涅盤堂去。師應諾，輪竹杖而入。時有五百許僧染時疾，師以杖次第點之，各隨點而起。閩王禮重，創國歡禪苑以居之。
大光明藏云：此黃涅盤也，入西院涅盤堂，故號涅盤。
聯燈會要趙州諗禪師章云：南泉垂語云：今時人須向異類中行始得。師便問：異即不問，如何是類？泉以兩手托地，師近前一踏踏倒，卻向涅盤堂叫云：悔！悔！泉令侍者問：汝悔個甚麼？師云：悔不更與兩踏。
即延壽堂也。天竺稱無常院。見于處。
釋氏要覽云：南山鈔云：無常堂內置一立像，金薄涂之云云。
同前處引行事鈔。
蓋亦是延壽堂也。
大慧武庫云：圓悟到五祖室中，平生所得，一句用不著，出不遜語，忿然而去。祖云：汝去游浙中，著一頓熱病打時，方思量我在。圓悟到金山，忽染傷寒，困極，移入重病閭，遂以平生參得底禪試之，無一句得力，追繹五祖之語，乃自誓曰：我病稍間，即徑歸五祖。
蓋亦是延壽堂也。
續傳燈錄葉縣省禪師章云：師因去將息寮看病僧，僧乃問曰：和尚！四大本空，病從何來？師曰：從闍黎問處來。僧喘氣，又問曰：不問時如何？師曰：撒手臥長空。僧曰：！便脫去。
忠曰：無縫塔，形似鳥卵，故云卵塔。
下有辨。
雪峰存禪師錄難提塔銘云：土主曰松山，卵塔號難提。
正宗贊雪峰贊云：松山小塔卵石子，亂疊幾層？
祖庭事苑云：梵云塔婆，此言方墳。或云支提，或云難提，此言滅惡。或云抖藪波，此言贊護。或云窣堵波，此云靈廟，或云高顯。
說文云：塔，西域浮屠也。从土荅聲，土盍切。
正字通云：漢以前無塔，故說文有荅無塔，塔字徐氏新附。爾雅：俞畣肰也。畣即荅，塔亦作墖。
林間錄云：云居佑禪師曰：吾觀諸方長老，示滅必塔其骸，山川有限，而人死無窮，百千年之下，塔將無所容。於是於宏覺塔之東作卵塔，曰：凡住持者，自非生身不壞，火浴雨舍利者，皆以骨石填於此。其西又作卵塔，曰：凡眾僧化，皆藏骨石於此。謂之三塔。
普燈錄天衣義懷禪師章云：弟子智才問：卵塔已成，如何是畢竟事？師舉拳示之，遂就寢，推枕而寂。
文字禪謁靈源塔詩云：瓦燈已照宮商石，卵塔分藏服匿瓶。
僧寶傳瑞鹿先禪師傳曰：大中祥符元年二月，謂門弟子如晝曰：為我造個卵塔，塔成，我行矣。
叢林盛事云：涂毒老人示寂，放翁以詩哭之曰：塵侵白拂繩床冷，露滴青松卵塔成。
陸放翁渭南文集祭勤首座文云：卵塔告成，欲往不果。
古南牧云登天童玲瓏巖詩云：卵塔依空住，香臺若砥平。
已下辨卵塔妄說。
世有援藏經說云：昔有一女，產五百卵，皆破成人，母按乳，乳分為五百道，灑五百兒口。所破卵，聚之埋地，上建一塔，因名卵塔。五百兒即五百阿羅漢也。
忠曰：何從得斯說耶？藏中，人產卵，累有證，唯瘞名卵塔，都不見本據。夫般遮羅王妃生五百卵，放乳驗子，在俱舍頌疏世間品。
俱舍論略引。
又蓮華夫人生五百卵，為五百力士，出雜寶藏經。又南本涅盤經云：如施婆羅比丘、優婆施婆羅比丘、彌迦羅長者母、尼拘陁長者母、半闍羅長者母，各五百子，同於卵生。
又毘舍離女，生三十二卵，皆為力士，為波斯匿王見殺，見于賢愚經。
智度論作毘舍囍彌伽羅母。
須達長者女蘇曼，生十卵，卵開，有十男兒，後見佛，得羅漢，又見賢愚經。婦人產卵緣，如是不一，稗禿附會，構幻卵塔因緣，惑亂未學。若實有之，自古該博君子，豈不錄出示人耶？
又有鹿女生蓮華，華千葉，生千子。後自外國來，鹿女試按乳，流為千岐，入千兒口，緣出于雜寶藏經、西域記等。非卵生，故今不用援證。
梅峰信和尚曰：凡安舍利，用銅缾金愿壜，藏之於塔中。今函骨身於缾、庀鑞缾、於銅瓷，蓋擬金棺銀槨之制乎。卵形，蓋缾瓷之遺形也。止此若依忠所見，亦不然。昔南陽國師對代宗曰：與老僧作個無縫塔。後之禪者，托斯語乃窆亡僧，削堅石，團圝無縫棱，無層級者，呼為無縫塔矣。無縫塔之形適如卵，因名卵塔耳。
已下錄先德告誡。
物初賸語笑翁堪禪師行狀云：竺西用闍維，自先佛以然。其後佛法入中國，間於道大德備之衲，始用葬法，然出於後人追崇如此耳。後世沿襲之弊，住山者雖妄一衲，亦龜食形勝為朽骼腐胾之藏，十室而九。昔云居佑禪師嘗病之曰：山川有限，人死無窮。乃建三塔，隨尊卑藏其燼余。師奏用其法，俾禪教律同焉。
夢巖和尚旱霖集墳塔之戒云：塔廟之所以為世所貴者，果何為耶？考之圣典，上從佛，下至輪王，歿皆建塔，而其制有差，蓋因其功德之大小為品級耳。夫輪王但以十善濟世，則其為功也小；佛以度生死之法益物，則其為德也大。由是觀之，垂裕之實在功德，而不在塔廟也；崇奉之事在它人，而不在自己也。而近代法末，號大有道者，大率自營墳塔於死前，囑其徒守之，享祀於無窮。由此大方巨剎主者，塔院四環棊布，後來者容無地，則詭計爭奪，無所不至。
竊惟迦葉守定雞足，阿難分形恒流已來，僧牒所載，支竺名德，未有一人以遺骸累人者矣。其上世則化火焚身，空中雨舍利；示業不亡，刀下涌白乳，四眾建塔供養，靈感與佛靡殊。其次，則臨終告其徒，使舁尸林下，餧肉鳥獸，或水葬省柴，或歸骨石於普同塔。而其門人不忍忘德，或收舍利塔之，或髹全身奉之。烏如今日挾豪勢，炫惑無識，先言往行不一顧之，極輪奐美，高立標牓，自示尊大之者乎？智愈明，迹愈晦；道愈高，位愈卑。若彼明者、高者，未始逐蕞爾土木而存泯。俗謂廉頗、藺相如死向千年，凜凜常有生氣；曹蜍、李志雖無恙，奄奄如九泉下人，端不虛語。
易曰：古之葬者，厚衣之以薪，葬之中野，不封不樹。圣人之意，豈不尚古乎？孔子葬母於防，曰：丘也東西南北之人也，不可以不識。為四尺墳，遇雨而崩，弟子修之，以告孔子。孔子流涕曰：吾聞古不修墓。延陵季子，適齊而返，葬長子於嬴博之間，穿不及泉，斂以時服，封墳掩坎，其高可隱也。號曰骨肉，復歸于土，命也，魂氣則無不之也，而遂行。孔子，孝子也；季子，賢父也。共存名教者，而其葬者如斯，是亦凡為人資者之所宜知焉。
師已薄德，資又無忠孝信義之實，而事外飾過奉之，則不止己陷非誼，怕累爾師於地下。吾佛縣知今日，告之：我滅度已一千年，惡法漸興，不修道德，競造塔寺。佛之塔廟尚不許爾造，況其余乎？又說：比丘之法，曰寄於殘生，旅泊三界，示一往還，去已無返。又曰：比丘不修比丘法，大千無唾處。而今留無益不靈之枯臘，自俎豆于圣賢之間，不妄人而如此為乎？是特世諦之一近事也耳。尚能省識者少，達觀絕識，宜乎乏其人，僅有好古不流俗耶，不可不告以戒。
卵塔也。
忠曰：凡造塔相，疊累或木或石而成，故皆有縫棱。而今卵形塔，一塊石而造，無縫棱，仍托南陽語，稱無縫塔而已。如南陽云無縫塔，則別有意旨在。
傳燈錄光宅寺慧忠國師章云：師以化緣將畢，涅盤時至，乃辭代宗。代宗曰：師滅度後，弟子將何所記？師曰：告檀越造取一所無縫塔。曰：就師請取塔樣。師良久曰：會麼？曰：不會。師曰：貧道去後，有侍者應真卻知此事。
代宗後詔應真入內，舉問前語，真良久曰：圣上會麼？曰：不會。真述偈曰：湘之南，潭之北，中有黃金充一國。無影樹下合同船，瑠璃殿上無知識。應真後住耽源山。
忠曰：凡藏亡僧，骨植同歸于一塔，故云普同塔。
文字禪普同塔記云：自佛法入中國，奉持之者，纜總其法度參差不齊，獨百丈大智禪師以禪律之學，約之人情，折中而為法，以壽後世。故其生依法而住，謂之叢林；及其化也，依法而火之，聚骨石為塔，號普同塔。
溈山空印禪師軾公，住山十余年，百廢具興，獨以普同塔未建為憂。一旦，與侍者登山之西崦，相其形勝，施長材，鳩工以為之，開大穴，以石為宮，又屋於其上，棟楹翔空，云煙蔽虧，萬眾懽呼，聲應山谷。
即普同塔也。
僧寶傳寶峰英禪師傳云：呼維那鳴鐘，眾集，叙行腳始末曰：吾滅後火化，以骨石藏普通塔，明生死不離清眾也。言卒而逝。
普燈作作普同塔。
亦是普同塔也，蓋與海眾同會於一穴也。
僧寶傳黃龍佛壽清禪師傳云：公遺言藏骨石於海會，示生死不與眾隔也。
敕修清規圣節上堂云：頭首領眾出堂，至法座前，列一行問訊，歸西序立。
又見處。
忠曰：凡清規言座前，即橕天柱之間也。
敕修清規圣節上堂云：待住持斂衣趺坐，侍者先末班引過座下，列一行問訊，燒香侍者引班歸位。次首座領班出列，座前問訊。
忠曰：凡清規言座下，即須彌座直下也。
舊說曰：都寺立班，宜在後堂對面位，若其前堂對面位，乃是住持轉位也。
敕修清規亡僧大夜念誦云：龕前念誦，知事先燒香，上茶湯。住持至，燒香，居東序上首立。維那出燒香，請鎖龕佛事，受請人出班。
忠曰：住持避鎖龕人中立，故轉居東序上首也。故知住持若離中位立班，則必居東序右邊也。
又云：知客平舉楞嚴咒回向云云。住持仍歸東序上首立，江湖、道舊、鄉人、法眷，次第設祭。
忠曰：此是住持避江湖等設祭中立也。
鎌倉清規眾寮諷經云：住持入燒香，而立都寺上位，時寮元從西序班末知客之側出燒香。
忠曰：此是住持避寮元中立燒香也。
前住入祖堂，小師居浴司班右邊，出位燒香問訊，向住持請安牌佛事。
南禪規式前住入祖堂云：小師親度牌於侍者，小師在浴主後立。法語畢，侍者接牌度於都寺。
清拙小清規云：入祖堂，孝子僧從頭首之末進爐前問訊燒香了，向長老請佛事。
敕修清規日用軌范云：昏鐘鳴，須先歸單位坐禪。
忠曰：單者，用小紅紙片，題眾僧名，貼各各位上壁。別源東歸集云一單一鉢標一名。
是也。有己名單之位，此謂單位也。又僧堂床前之板曰單，闊八寸。言床前一尺，蓋依周尺也。凡言七尺單前者，非帳帷之長，謂自床後至前六尺日本謂之一間。，更加單板一尺，合成七尺也。
又見處。東福僧堂床深六尺，前單板一尺。
七尺單，碧巖錄云：三條椽下七尺單前，試去參詳看。
又有稱六尺單，蓋除單板為六尺乎。續燈錄西禪繼圖禪師章云：且向三條椽下六尺單前，快須究取。
續古尊宿錄。
皆有六尺單前語。
又有稱五尺單，蓋亦六尺單，用周尺則得四尺八寸，存大數，言五尺也。佛果擊節錄雪竇普請話評云：也須是三根椽下五尺單前靜坐究取始得。
忠曰：己之單位左右也。
敕修清規日用軌范云：以枕子安腳下，未要拗，恐驚鄰單。又云：吃食之法，不得抓頭，恐風屑落鄰單鉢中。又云：不得與鄰單語話。鄰單生疏，當以善言誘喻，不得生嫌惡心。
云：上被位，眠單收一半坐定。
敕修清規出圖帳云：寫被位圖、鉢位圖。
舊說曰：被位是大眾排僧堂之位，鉢位是蒙堂眾排僧堂之位。
忠曰：按敕修清規鉢位圖注云：被位仿此，不分板首。
蓋位分板首。
十六板等。
被位不分板首，以為異也。其分不分圖，見處。
敕修清規坐禪云：或有留被在堂，不隨眾者。
忠曰：被者，是坐禪之單也。
見于，圖見。
敕修清規入院云：大眾先歸鉢位立定。又云：或歸眾寮吃湯藥，或茶堂經行，次第歸鉢位。
忠曰：永平清規辨道法云：粥了，歸眾寮吃茶吃湯，或復被位打坐。
此即以鉢位又為被位，可知被位、鉢位非別。余謂僧堂大眾粥齋坐位，故謂鉢位，其坐禪則謂之被位而已。但鉢位分板首，被位不分板首，以為異也。
敕修清規出圖帳云：舊以送蒙堂者排副鉢，後因爭競不排。
忠曰：副鉢者，鉢謂十六板頭也。副，相亞之意也。今言只今但以單寮、西堂、首座、勤舊排副鉢位。古者蒙堂亦排副鉢，遂有爭競，故停之，與大眾同，依戒次排之也。
副鉢位圖見處。
校定清規圖云：或六出、八出、十二出，隨僧堂大小，眾之多寡，又各排副鉢一位，其余并依戒次循轉。
敕修清規眾寮結解特為眾湯云：大眾依戒四案位。
忠曰：四案位，如僧堂四板頭。備用清規、日用清規云：歸眾寮，鳴大板三下。問訊不歸，輕侮大眾。入門分四版頭，依位立定。
此謂眾寮四版頭，即今四案位也。
又眾寮結解點湯行禮圖，見。
敕修清規方丈小座湯云：第一座分二出，特為東堂、西堂，請首座光伴。
舊說曰：方丈特為位者，主之對面位是也。光伴位者，主之分手位是也。二出者，除主伴外，分二出也。
圖見處。
又曰：若僧堂，則分手床頭立特榻矣。
又特為照牌，見。
舊說曰：方丈光伴位者，住持右邊即是住持分手位也。
又見處。
忠曰：室南鄉者，以東為主位，以西為賓位。
如方丈。
室東鄉者，以北為主位，以南為賓位。
如僧堂。
室西鄉者，以南為主位，以北為賓位。
如庫司。
禮記曲禮云：主人入門而右，客入門而左，主人就東階，客就西階。客若降等，則就主人之階，主人固辭，然後客復就西階。
鶴林玉露云：四方以西為尊云云。今朝廷之上，群臣皆自東階而升，不敢升自西階。非特嫌，若賓主敵體，亦以西為尊也。班孟堅曰：左右平。左，東也，東則為，若世所謂澀道，乃群臣所由登降之階也。右，西也，西則為平而不為也。凡賓主之席，主東而賓西，亦所以尊賓也，非謂東尊於西而使賓次主也。故禮客降一等，則就主人之階，蓋客不敢自西階，為賓主禮，欲自東階隨主人而升也。主人辭，客乃復位，蓋主人不許，客然後自西階升也。
唐趙璘因話錄云：人道尚右，以右為尊，先賓客，故西讓客。主人在東，蓋自卑也。今人東讓客，豈禮哉？
文選司馬長卿喻巴蜀檄云：位為通侯，處列東第。注：善曰：東第，甲宅也，居帝城之東，故曰東第。張揖曰：列東第在天子下方。翰曰：第，次也，西為尊，東為下，言為通侯，列在天子之下次。
見于。
顧元慶檐曝偶談云：古者賓位尚右。史記陳平愿以右丞相讓周勃語云：無能出其右者。及行尚西，禮記曰：主人就東階，客就西階，諺呼主人為東道。則古人坐讓右行尚西，亦甚明矣。後世不察，遂以東左為尊耳。
佛經尊右卑左。
觀佛三昧經云：佛母摩耶生忉利天，佛從閻浮提上忉利天為母說法。龍王為佛作三道寶階上忉利宮，梵天釋提桓因等侍左階，聲聞、菩薩、大眾侍右階，佛處其中。
取意。
又佛說海龍王經云：佛愍龍王，受其請。龍王從海邊化作三道寶階，金銀瑠璃下至其宮，佛昇寶階陟於中階，諸菩薩眾住右階，諸大聲聞住在左階。
略鈔。
長阿含經游行經云：世尊到巴連弗城，諸清信士起大堂舍，世尊與大眾俱詣彼講堂，處中而坐，時諸比丘在左面坐，諸清信士在右面坐。
忠曰：尊比丘，卑諸信士，則左右與前二經違。
舊說曰：分手，己之左右也。又曰：分手不可定也，有住持之分手，有後堂之分手。
忠曰：但分手，依或并向內，或竝向外者言之。若己之左右班，相對向者，不稱分手，自此名垂手耳。
敕修清規施主請陞座云：僧堂內，設施主位，與住持分手。又云：客頭先報，迎住持入分手坐。
忠曰：左右坐曰分手坐，今須住持主位，知事賓位。
又云：首座與主喪分手，兩序大眾次第而坐。
忠曰：在主席前，東西對向，如垂左右手然。
備用清規唱衣云：主喪首座分手，兩班垂手坐。
敕修清規山門管待新命并專使云：寢堂中敷住持高座，專使附位于右，兩序如常列左右，勤舊對面位，侍者、知事下位。
僧堂上間板頭、下間板頭也。
補僧寶傳云巖新禪師傳云：一日，默坐下板，會知事捶行者，新聞杖聲，忽大悟。
禪林寶訓云：萬庵曰：先師竄衡陽，賢侍者錄貶詞，揭示僧堂前，衲子如失父母，涕泗愁嘆，居不遑處。音首座詣眾寮白之曰：人生禍患不可茍免，使妙喜平生如婦人女子陸沈下板，緘默不言，故無今日之事。
文字禪石臺夜坐詩云：故鄉乃有此叢林，下板何妨著寂音。
僧堂之上間、下間也。
敕修清規大掛搭歸堂云：參頭燒香，同眾大展三拜，巡堂一帀，自上堂至下堂，仍如前排立問訊。又云：在上堂，左足先入；在下堂，右足先入。
忠曰：此約僧堂後門出入而言其左右也。
禪苑清規浴主云：入浴之法，老宿上堂，後生下堂。
忠曰：此浴室言上堂、下堂也。
忠曰：凡人鄉堂，己身右為上間，法堂、方丈則南，此曰上間。
敕修清規大掛搭歸堂云：維那入堂燒香，上間立。
忠曰：凡人鄉堂，己身左為下間，法堂、方丈則西，僧堂則南，庫司則北，此曰下間。
敕修清規告香云：參頭領眾法堂下間謝維那，侍者觸禮一拜。
校定清規書之云：眾人隨參頭於法堂西北角謝維那，侍者觸禮一拜。
敕修清規受法衣云：嗣法師已遷化，法堂右間設靈幾。
忠曰：右間即下間也。身南面鄉堂外時，右邊為下間，故言右間也。
法堂則西也。
反之，可上間言左間也已。
忠曰：己之上位為上肩，己之下位為下肩，不拘己之左右矣。譬如東序人以佛座為上，則其在己之右肩為上肩，在己之左肩者為下肩。
敕修清規念誦云：暫到於侍者下肩立。又云：西序請茶，則知事分手座，於同列頭首中，請肩下一人光伴。如肩上人赴，坐位相妨。又云：參頭立於侍者下肩。又云：聞徧食椎，看上下肩，以面相朝揖食。
此與上肩順轉之上肩別。
若己身左為上肩，右為下肩，別見。
下肩也，下位也。
敕修清規謝掛搭云：副參趲向前，接聯參頭肩次，伺住持至。
敕修清規謝掛搭云：參頭居末，至眾寮門外下手立云云。參頭門外轉上手立。又云：有親書遺言，喪司行者貼法堂中間上手幙上。
備用清規結制行禮云：巡寮云云。庫司、蒙堂、前資、眾寮，列門外下手立，接住持入。
敕修清規謝掛搭云：參頭退左足，側轉身，於香幾右手空處出，行過復位。
忠曰：反之，可言左手也。
圓形坐者，此名團座。圓形坐而開一方者，此名合座。此圖見敕修清規云桃解處。
饗禮第一筵謂之第一座，第二筵謂之第二座。
敕修清規嗣法師忌云：如有三五人，西堂則分作兩座：第一座，西堂吃湯，住持行禮；第二座，兩序吃湯，侍者行禮。
小座湯二出座、四出座、六出座敕修清規方丈小座湯云：四節講行，按古有三座湯：第一座分二出，特為東堂、西堂，請首座光伴；第二座分四出，頭首一出，知事二出，西序勤舊三出，東序勤舊四出，西堂光伴；第三座位多分六出，本山辦事、諸方辦事，隨職高下分座，職同者次之，首座光伴。
忠曰：出者，特也。蓋取首出杰特之義。
正字通云：出，特也，過人之稱。徐稺傳〉：角立杰出，宜稺為先。
凡幾出者，皆除主位及光伴位而論之。
敕修清規方丈特為新舊兩序湯云：新頭首一出，新知事二出，舊頭首三出，舊知事四出，余勤舊預光伴者，列主伴兩邊，西序居左，東序居右。
