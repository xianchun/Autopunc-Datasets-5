林間錄後集天平二年，得法于少林，隱于公，終身不言姓氏；老安，隋文帝開皇七年，括天下私度僧尼驗勘，安曰本無名，遂遁于嵩山。二大老厭名迹之累，而精一其道蓋如此，予實慕之。乃為之銘曰：
吾聞甘露，食之長生，而寂滅法，乃有此名。
寂滅而生，谷神不死，唯佛老君，其意謂此。
我本超放，憂患纏之。今知脫矣，須發伽梨。
安遁嵩少，粲逃潛霍。是故覺范，老于衡岳。
山失孤峻，玉忘無瑕。當今舌本，吐青蓮華。
玉帶云袍童頂露，一生笑傲知何故？萬里回來方旦暮。
休疑慮，大千捏在毫端聚。不解犂田分畝步，卻能對客鳴華鼓。
忽共老安相耳語，還推去，莫來攔我球門路。
野鶴神情云格調，逼人氣韻霜天曉，松下殘經看未了。
當斜照，茶烟風撼流泉繞，閨閣珍奇徒照耀。
光無滲漏方靈妙，活計現成誰管紹？
孤峰表一聲，月下聞清嘯。
來往獨龍岡下路，杖頭落索閑家具。
後事前觀如目睹，非讖語，須知一念無今古。
長笑老蕭多病苦，笑中與藥皆狼虎。
蠟炬一枝非囑付，聊戲汝，熱來脫卻娘生袴。
講處天花隨玉麈，波心月在那能取？旁舍老僧偷指注。
回頭覷虛空，特地能言語。
歸對學徒重自訴，從前見解都欺汝。
隔岸有山橫暮雨，翻然去，千巖萬壑無尋處。
畫餅充饑人笑汝，一庵歸掃南陽塢，擊竹作聲方惺悟。
徐回顧，本來面目無藏處，卻望溈山敷坐具。
老師頭角渾呈露，珍重此恩逾父母。
須薦取，堂堂密示聲前句。
不怕石頭行路滑，歸來那受駒兒踏？
言下百骸俱潑撒，無剩法，靈然晝夜光通達。
古寺天寒還惡發，夜將木佛齊燒殺，炙背橫眠真快活。
憨抹撻，從教院主無須發。