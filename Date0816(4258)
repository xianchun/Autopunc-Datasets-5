若菩薩摩訶薩修行般若波羅蜜多，如實知地界不墮欲界、色界、無色界，如實知水火風空識界不墮欲界、色界、無色界。若俱不墮三界，則非過去未來現在；若非三世，則不可以彼有相為方便，有所得為方便，發生隨喜回向無上正等菩提。何以故？以地界等法自性不生，若法不生，則無所有，不可以彼無所有法隨喜回向無所有故。
若菩薩摩訶薩修行般若波羅蜜多，如實知無明不墮欲界、色界、無色界，如實知行、識、名色、六處、觸、受、愛、取、有、生、老死愁嘆苦憂惱不墮欲界、色界、無色界。若俱不墮三界，則非過去未來現在；若非三世，則不可以彼有相為方便，有所得為方便，發生隨喜回向無上正等菩提。何以故？以無明等法自性不生，若法不生，則無所有，不可以彼無所有法隨喜回向無所有故。
若菩薩摩訶薩修行般若波羅蜜多，如實知布施波羅蜜多不墮欲界、色界、無色界，如實知凈戒、安忍、精進、靜慮、般若波羅蜜多不墮欲界、色界、無色界。若俱不墮三界，則非過去未來現在；若非三世，則不可以彼有相為方便，有所得為方便，發生隨喜回向無上正等菩提。何以故？以布施波羅蜜多等法自性不生，若法不生，則無所有，不可以彼無所有法隨喜回向無所有故。
若菩薩摩訶薩修行般若波羅蜜多，如實知內空不墮欲界、色界、無色界，如實知外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不墮欲界、色界、無色界。若俱不墮三界，則非過去未來現在；若非三世，則不可以彼有相為方便，有所得為方便，發生隨喜回向無上正等菩提。何以故？以內空等法自性不生，若法不生，則無所有，不可以彼無所有法隨喜回向無所有故。
若菩薩摩訶薩修行般若波羅蜜多，如實知真如不墮欲界、色界、無色界，如實知法界、法性、不虛妄性、不變異性、平等性、離生性、法定、法住、實際、虛空界、不思議界不墮欲界、色界、無色界。若俱不墮三界，則非過去未來現在；若非三世，則不可以彼有相為方便，有所得為方便，發生隨喜回向無上正等菩提。何以故？以真如等法自性不生，若法不生，則無所有，不可以彼無所有法隨喜回向無所有故。
若菩薩摩訶薩修行般若波羅蜜多，如實知苦圣諦不墮欲界、色界、無色界，如實知集滅道圣諦不墮欲界、色界、無色界。若俱不墮三界，則非過去未來現在；若非三世，則不可以彼有相為方便，有所得為方便，發生隨喜回向無上正等菩提。何以故？以苦圣諦等法自性不生，若法不生，則無所有，不可以彼無所有法隨喜回向無所有故。
若菩薩摩訶薩修行般若波羅蜜多，如實知四靜慮不墮欲界、色界、無色界，如實知四無量、四無色定不墮欲界、色界、無色界。若俱不墮三界，則非過去未來現在；若非三世，則不可以彼有相為方便，有所得為方便，發生隨喜回向無上正等菩提。何以故？以四靜慮等法自性不生，若法不生，則無所有，不可以彼無所有法隨喜回向無所有故。
若菩薩摩訶薩修行般若波羅蜜多，如實知八解脫不墮欲界、色界、無色界，如實知八勝處、九次第定、十遍處不墮欲界、色界、無色界。若俱不墮三界，則非過去未來現在；若非三世，則不可以彼有相為方便，有所得為方便，發生隨喜回向無上正等菩提。何以故？以八解脫等法自性不生，若法不生，則無所有，不可以彼無所有法隨喜回向無所有故。
若菩薩摩訶薩修行般若波羅蜜多，如實知四念住不墮欲界、色界、無色界，如實知四正斷、四神足、五根、五力、七等覺支、八圣道支不墮欲界、色界、無色界。若俱不墮三界，則非過去未來現在；若非三世，則不可以彼有相為方便，有所得為方便，發生隨喜回向無上正等菩提。何以故？以四念住等法自性不生，若法不生，則無所有，不可以彼無所有法隨喜回向無所有故。
若菩薩摩訶薩修行般若波羅蜜多，如實知空解脫門不墮欲界、色界、無色界，如實知無相、無愿解脫門不墮欲界、色界、無色界。若俱不墮三界，則非過去未來現在；若非三世，則不可以彼有相為方便，有所得為方便，發生隨喜回向無上正等菩提。何以故？以空解脫門等法自性不生，若法不生，則無所有，不可以彼無所有法隨喜回向無所有故。
若菩薩摩訶薩修行般若波羅蜜多，如實知五眼不墮欲界、色界、無色界，如實知六神通不墮欲界、色界、無色界。若俱不墮三界，則非過去未來現在；若非三世，則不可以彼有相為方便，有所得為方便，發生隨喜回向無上正等菩提。何以故？以五眼等法自性不生，若法不生，則無所有，不可以彼無所有法隨喜回向無所有故。
若菩薩摩訶薩修行般若波羅蜜多，如實知佛十力不墮欲界、色界、無色界，如實知四無所畏、四無礙解、大慈大悲大喜大舍、十八佛不共法不墮欲界、色界、無色界。若俱不墮三界，則非過去未來現在；若非三世，則不可以彼有相為方便，有所得為方便，發生隨喜回向無上正等菩提。何以故？以佛十力等法自性不生，若法不生，則無所有，不可以彼無所有法隨喜回向無所有故。
若菩薩摩訶薩修行般若波羅蜜多，如實知無忘失法不墮欲界、色界、無色界，如實知住舍性不墮欲界、色界、無色界。若俱不墮三界，則非過去未來現在；若非三世，則不可以彼有相為方便，有所得為方便，發生隨喜回向無上正等菩提。何以故？以無忘失法等法自性不生，若法不生，則無所有，不可以彼無所有法隨喜回向無所有故。
若菩薩摩訶薩修行般若波羅蜜多，如實知一切智不墮欲界、色界、無色界，如實知道相智、一切相智不墮欲界、色界、無色界。若俱不墮三界，則非過去未來現在；若非三世，則不可以彼有相為方便，有所得為方便，發生隨喜回向無上正等菩提。何以故？以一切智等法自性不生，若法不生，則無所有，不可以彼無所有法隨喜回向無所有故。
若菩薩摩訶薩修行般若波羅蜜多，如實知一切陀羅尼門不墮欲界、色界、無色界，如實知一切三摩地門不墮欲界、色界、無色界。若俱不墮三界，則非過去未來現在；若非三世，則不可以彼有相為方便，有所得為方便，發生隨喜回向無上正等菩提。何以故？以一切陀羅尼門等法自性不生，若法不生，則無所有，不可以彼無所有法隨喜回向無所有故。
若菩薩摩訶薩修行般若波羅蜜多，如實知戒薀不墮欲界、色界、無色界，如實知定薀、慧薀、解脫薀、解脫知見薀不墮欲界、色界、無色界。若俱不墮三界，則非過去未來現在；若非三世，則不可以彼有相為方便，有所得為方便，發生隨喜回向無上正等菩提。何以故？以戒薀等法自性不生，若法不生，則無所有，不可以彼無所有法隨喜回向無所有故。
若菩薩摩訶薩修行般若波羅蜜多，如實知預流果不墮欲界、色界、無色界，如實知一來果、不還果、阿羅漢果不墮欲界、色界、無色界。若俱不墮三界，則非過去未來現在；若非三世，則不可以彼有相為方便，有所得為方便，發生隨喜回向無上正等菩提。何以故？以預流果等法自性不生，若法不生，則無所有，不可以彼無所有法隨喜回向無所有故。
若菩薩摩訶薩修行般若波羅蜜多，如實知諸獨覺菩提不墮欲界、色界、無色界。若不墮三界，則非過去未來現在；若非三世，則不可以彼有相為方便，有所得為方便，發生隨喜回向無上正等菩提。何以故？以諸獨覺菩提法自性不生，若法不生，則無所有，不可以彼無所有法隨喜回向無所有故。
若菩薩摩訶薩修行般若波羅蜜多，如實知諸菩薩摩訶薩行不墮欲界、色界、無色界。若不墮三界，則非過去未來現在；若非三世，則不可以彼有相為方便，有所得為方便，發生隨喜回向無上正等菩提。何以故？以諸菩薩摩訶薩行法自性不生，若法不生，則無所有，不可以彼無所有法隨喜回向無所有故。
若菩薩摩訶薩修行般若波羅蜜多，如實知諸佛無上正等菩提不墮欲界、色界、無色界。若不墮三界，則非過去未來現在；若非三世，則不可以彼有相為方便，有所得為方便，發生隨喜回向無上正等菩提。何以故？以諸佛無上正等菩提法自性不生，若法不生，則無所有，不可以彼無所有法隨喜回向無所有故。是菩薩摩訶薩如是隨喜回向，不雜眾毒，終至甘露無上菩提。
復次，大士！住菩薩乘諸善男子善女人等，若以有相為方便，或有所得為方便，於諸如來應正等覺及弟子等功德善根發生隨喜回向無上正等菩提，如是為邪隨喜回向。此邪隨喜回向之心，諸佛世尊所不稱贊。如是隨喜回向之心，非佛世尊所稱贊故，不能圓滿布施、凈戒、安忍、精進、靜慮、般若波羅蜜多，亦不能圓滿四靜慮、四無量、四無色定，亦不能圓滿八解脫、八勝處、九次第定、十遍處，亦不能圓滿四念住、四正斷、四神足、五根、五力、七等覺支、八圣道支，亦不能圓滿空解脫門、無相解脫門、無愿解脫門。
由不能圓滿布施、凈戒、安忍、精進、靜慮、般若波羅蜜多故，不能圓滿四靜慮、四無量、四無色定故，不能圓滿八解脫、八勝處、九次第定、十遍處故，不能圓滿四念住、四正斷、四神足、五根、五力、七等覺支、八圣道支故，不能圓滿空解脫門、無相解脫門、無愿解脫門故，則不能圓滿內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦不能圓滿真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦不能圓滿苦圣諦、集圣諦、滅圣諦、道圣諦。
由不能圓滿內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空故，不能圓滿真如、法界、法性、不虛妄性、不變異性、平等性、離生性、法定、法住、實際、虛空界、不思議界故，不能圓滿苦圣諦、集圣諦、滅圣諦、道圣諦故，則不能圓滿五眼、六神通，亦不能圓滿佛十力、四無所畏、四無礙解、大慈大悲大喜大舍、十八佛不共法，亦不能圓滿無忘失法、住舍性，亦不能圓滿一切智、道相智、一切相智，亦不能圓滿一切陀羅尼門、一切三摩地門。
由不能圓滿五眼、六神通故，不能圓滿佛十力、四無所畏、四無礙解、大慈大悲大喜大舍、十八佛不共法故，不能圓滿無忘失法、住舍性故，不能圓滿一切智、道相智、一切相智故，不能圓滿一切陀羅尼門、一切三摩地門故，則不能圓滿嚴凈佛土，亦不能圓滿成熟有情。由不能圓滿嚴凈佛土故，不能圓滿成熟有情故，則不能證得阿耨多羅三藐三菩提。何以故？由彼所起隨喜回向雜眾毒故。
復次，大士！諸菩薩摩訶薩修行般若波羅蜜多，應作是念：如十方界一切如來應正等覺如實照了功德善根有如是法，可依是法發生無倒隨喜回向，我今亦應依如是法發生隨喜回向無上正等菩提。是為正起隨喜回向。
尒時，世尊贊具壽善現言：善哉！善哉！善現！汝今已為佛所作事，謂為菩薩摩訶薩等善說無倒隨喜回向，如是所說隨喜回向，以無相為方便，無所得為方便，無生為方便，無滅為方便，無染為方便，無凈為方便，無性自性為方便，自相空為方便，自性空為方便，真如為方便，法界為方便，法性為方便，不虛妄性為方便，實際為方便故。善現！假使三千大千世界一切有情皆得成就十善業道、四靜慮、四無量、四無色定、五神通，於汝意云何？是諸有情功德多不？
善現答言：甚多，世尊！甚多，善逝！
佛言：善現！若善男子善女人等，於諸如來應正等覺及弟子等功德善根起無染著隨喜回向，所獲功德，甚多於前。善現！是善男子善女人等，所起如是隨喜回向，為最為勝，為尊為高，為妙為微妙，為上為無上，無等無等等。復次，善現！假使三千大千世界一切有情皆得預流、一來、不還、阿羅漢果，有善男子善女人等，於彼預流、一來、不還、阿羅漢果，盡其形壽供養恭敬，尊重贊嘆，以無量種衣服、飲食、臥具、醫藥及余資具而奉施之，於汝意云何？是善男子善女人等，由此因緣得福多不？
善現答言：甚多，世尊！甚多，善逝！
佛言：善現！若善男子善女人等，於諸如來應正等覺及弟子等功德善根起無染著隨喜回向，所獲福聚，甚多於前。善現！是善男子善女人等，所起如是隨喜回向，為最為勝，為尊為高，為妙為微妙，為上為無上，無等無等等。復次，善現！假使三千大千世界一切有情皆成獨覺，有善男子善女人等，於彼獨覺，盡其形壽供養恭敬，尊重贊嘆，以無量種衣服、飲食、臥具、醫藥及余資具而奉施之，於汝意云何？是善男子善女人等，由此因緣得福多不？
善現答言：甚多，世尊！甚多，善逝！
佛言：善現！若善男子善女人等，於諸如來應正等覺及弟子等功德善根起無染著隨喜回向，所獲福聚，甚多於前。善現！是善男子善女人等，所起如是隨喜回向，為最為勝，為尊為高，為妙為微妙，為上為無上，無等無等等。復次，善現！假使三千大千世界一切有情皆趣無上正等菩提，設復十方各如殑伽沙等世界一切有情，一一各於彼趣無上正等菩提一一菩薩摩訶薩所，供養恭敬，尊重贊嘆，以無量種衣服、飲食、臥具、醫藥及余資生上妙樂具而奉施之，經如殑伽沙等大劫，於汝意云何？是諸有情由此因緣得福多不？
善現答言：甚多，世尊！甚多，善逝！如是福聚，無數無量無邊無限，筭數譬喻難可測量。世尊！若是福聚有形色者，十方各如殑伽沙界所不容受。
佛言：善哉！善哉！善現！彼福聚量如汝所說。若善男子善女人等，於諸如來應正等覺及弟子等功德善根起無染著隨喜回向，所獲福聚，甚多於前。善現！是善男子善女人等，所起如是隨喜回向，為最為勝，為尊為高，為妙為微妙，為上為無上，無等無等等。善現！若以前福比此福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝分不及一，百千俱胝那庾多分不及一，數分、筭分、計分、喻分乃至鄔波尼煞曇分亦不及一。何以故？善現！彼諸有情所成就十善業道、四靜慮、四無量、四無色定、五神通，皆以有相及有所得為方便故。彼善男子善女人等，供養恭敬，尊重贊嘆，以無量種衣服、飲食、臥具、醫藥及余資具奉施預流、一來、不還、阿羅漢果及諸獨覺，所獲福聚，皆以有相及有所得為方便故。彼諸有情供養恭敬，尊重贊嘆，以無量種衣服、飲食、臥具、醫藥及余資生上妙樂具，奉施彼趣無上菩提諸菩薩眾，所獲福聚，皆以有相及有所得為方便故。
尒時，四大天王與其眷屬二萬天子俱，踴躍歡喜，便起合掌，頂禮佛足，白言：世尊！如是菩薩摩訶薩乃能發起如是廣大隨喜回向，謂彼菩薩摩訶薩方便善巧，以無相為方便，無所得為方便，無染著為方便，無思作為方便，於諸如來應正等覺及弟子等功德善根發生隨喜回向無上正等菩提，如是所起隨喜回向不墮二法不二法中。
時天帝釋與其眷屬無量百千天子俱，各持種種天妙花鬘、燒香、涂香、散香、衣服、瓔珞、寶幢、幡蓋、眾妙珍奇，奏諸天樂，以供養佛，白言：世尊！如是菩薩摩訶薩乃能發起如是廣大隨喜回向，謂彼菩薩摩訶薩方便善巧，以無相為方便，無所得為方便，無染著為方便，無思作為方便，於諸如來應正等覺及弟子等功德善根發生隨喜回向無上正等菩提，如是所起隨喜回向不墮二法不二法中。
時蘇夜摩天王與其眷屬無量百千天子俱，各持種種天妙花鬘、燒香、涂香、散香、衣服、瓔珞、寶幢、幡蓋、眾妙珍奇，奏諸天樂，以供養佛，白言：世尊！如是菩薩摩訶薩乃能發起如是廣大隨喜回向，謂彼菩薩摩訶薩方便善巧，以無相為方便，無所得為方便，無染著為方便，無思作為方便，於諸如來應正等覺及弟子等功德善根發生隨喜回向無上正等菩提，如是所起隨喜回向不墮二法不二法中。
時珊覩史多天王與其眷屬無量百千天子俱，各持種種天妙花鬘、燒香、涂香、散香、衣服、瓔珞、寶幢、幡蓋、眾妙珍奇，奏諸天樂，以供養佛，白言：世尊！如是菩薩摩訶薩乃能發起如是廣大隨喜回向，謂彼菩薩摩訶薩方便善巧，以無相為方便，無所得為方便，無染著為方便，無思作為方便，於諸如來應正等覺及弟子等功德善根發生隨喜回向無上正等菩提，如是所起隨喜回向不墮二法不二法中。
時善變化天王與其眷屬無量百千天子俱，各持種種天妙花鬘、燒香、涂香、散香、衣服、瓔珞、寶幢、幡蓋、眾妙珍奇，奏諸天樂，以供養佛，白言：世尊！如是菩薩摩訶薩乃能發起如是廣大隨喜回向，謂彼菩薩摩訶薩方便善巧，以無相為方便，無所得為方便，無染著為方便，無思作為方便，於諸如來應正等覺及弟子等功德善根發生隨喜回向無上正等菩提，如是所起隨喜回向不墮二法不二法中。
時最自在天王與其眷屬無量百千天子俱，各持種種天妙花鬘、燒香、涂香、散香、衣服、瓔珞、寶幢、幡蓋、眾妙珍奇，奏諸天樂，以供養佛，白言：世尊！如是菩薩摩訶薩乃能發起如是廣大隨喜回向，謂彼菩薩摩訶薩方便善巧，以無相為方便，無所得為方便，無染著為方便，無思作為方便，於諸如來應正等覺及弟子等功德善根發生隨喜回向無上正等菩提，如是所起隨喜回向不墮二法不二法中。
尒時，大梵天王與無量百千俱胝那庾多梵天眾俱，前詣佛所，頂禮雙足，俱發聲言：希有！世尊！如是菩薩摩訶薩為般若波羅蜜多及方便善巧所攝受故，超勝於前無方便善巧、有相、有所得諸善男子善女人等所修善根。
時極光凈天與無量百千俱胝那庾多光天眾俱，前詣佛所，頂禮雙足，俱發聲言：希有！世尊！如是菩薩摩訶薩為般若波羅蜜多及方便善巧所攝受故，超勝於前無方便善巧、有相、有所得諸善男子善女人等所修善根。
時遍凈天與無量百千俱胝那庾多凈天眾俱，前詣佛所，頂禮雙足，俱發聲言：希有！世尊！如是菩薩摩訶薩為般若波羅蜜多及方便善巧所攝受故，超勝於前無方便善巧、有相、有所得諸善男子善女人等所修善根。
時廣果天與無量百千俱胝那庾多廣天眾俱，前詣佛所，頂禮雙足，俱發聲言：希有！世尊！如是菩薩摩訶薩為般若波羅蜜多及方便善巧所攝受故，超勝於前無方便善巧、有相、有所得諸善男子善女人等所修善根。
時色究竟天與無量百千俱胝那庾多凈居天眾俱，前詣佛所，頂禮雙足，俱發聲言：希有！世尊！如是菩薩摩訶薩為般若波羅蜜多及方便善巧所攝受故，超勝於前無方便善巧、有相、有所得諸善男子善女人等所修善根。
尒時，佛告四大王眾天、三十三天、夜摩天、覩史多天、樂變化天、他化自在天、梵眾天、梵輔天、梵會天、大梵天、光天、少光天、無量光天、極光凈天、凈天、少凈天、無量凈天、遍凈天、廣天、少廣天、無量廣天、廣果天、無繁天、無熱天、善現天、善見天、色究竟天等言：假使三千大千世界一切有情皆發阿耨多羅三藐三菩提心，普於過去未來現在十方世界一切如來應正等覺從初發心至得無上正等菩提，轉妙法輪，入無余依般涅盤後，乃至法滅，於其中間所有修習布施、凈戒、安忍、精進、靜慮、般若波羅蜜多相應善根，若安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空相應善根，若安住真如、法界、法性、不虛妄性、不變異性、平等性、離生性、法定、法住、實際、虛空界、不思議界相應善根，若安住苦圣諦、集圣諦、滅圣諦、道圣諦相應善根，若修習四靜慮、四無量、四無色定相應善根，若修習八解脫、八勝處、九次第定、十遍處相應善根，若修習四念住、四正斷、四神足、五根、五力、七等覺支、八圣道支相應善根，若修習空解脫門、無相解脫門、無愿解脫門相應善根，若修習五眼、六神通相應善根，若修習佛十力、四無所畏、四無礙解、大慈大悲大喜大舍、十八佛不共法相應善根，若修習無忘失法、住舍性相應善根，若修習一切智、道相智、一切相智相應善根，若修習一切陀羅尼門、一切三摩地門相應善根，若修習諸菩薩摩訶薩行相應善根，若修習諸佛無上正等菩提相應善根，若諸弟子所有善根，若諸如來應正等覺戒薀、定薀、慧薀、解脫薀、解脫知見薀及余無量無邊佛法，若諸如來所說正法，若依彼法修習施性、戒性、修性三福業事，若依彼法精勤修學，得預流果，得一來果，得不還果，得阿羅漢果，得獨覺菩提，得入菩薩正性離生，若諸有情修布施、凈戒、安忍、精進、靜慮、般若等所引善根，如是一切合集稱量，以有相為方便，有所得為方便，有染著為方便，有思作為方便，有二不二為方便，現前隨喜，既隨喜已，回向無上正等菩提。
有善男子善女人等，發趣無上正等菩提，普於過去未來現在十方世界一切如來應正等覺從初發心至得無上正等菩提，轉妙法輪，入無余依般涅盤後，乃至法滅，於其中間所有修習布施、凈戒、安忍、精進、靜慮、般若波羅蜜多相應善根，若安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空相應善根，若安住真如、法界、法性、不虛妄性、不變異性、平等性、離生性、法定、法住、實際、虛空界、不思議界相應善根，若安住苦圣諦、集圣諦、滅圣諦、道圣諦相應善根，若修習四靜慮、四無量、四無色定相應善根，若修習八解脫、八勝處、九次第定、十遍處相應善根，若修習四念住、四正斷、四神足、五根、五力、七等覺支、八圣道支相應善根，若修習空解脫門、無相解脫門、無愿解脫門相應善根，若修習五眼、六神通相應善根，若修習佛十力、四無所畏、四無礙解、大慈大悲大喜大舍、十八佛不共法相應善根，若修習無忘失法、住舍性相應善根，若修習一切智、道相智、一切相智相應善根，若修習一切陀羅尼門、一切三摩地門相應善根，若修習諸菩薩摩訶薩行相應善根，若修習諸佛無上正等菩提相應善根，若諸弟子所有善根，若諸如來應正等覺戒薀、定薀、慧薀、解脫薀、解脫知見薀及余無量無邊佛法，若諸如來所說正法，若依彼法修習施性、戒性、修性三福業事，若依彼法精勤修學，得預流果，得一來果，得不還果，得阿羅漢果，得獨覺菩提，得入菩薩正性離生，若諸有情修布施、凈戒、安忍、精進、靜慮、般若等所引善根，如是一切合集稱量，以無相為方便，無所得為方便，無染著為方便，無思作為方便，無二不二為方便，現前隨喜，既隨喜已，回向無上正等菩提。是善男子善女人等，隨喜回向，為最為勝，為尊為高，為妙為微妙，為上為無上，無等無等等，於前有情隨喜回向百倍為勝，千倍為勝，百千倍為勝，俱胝倍為勝，百俱胝倍為勝，千俱胝倍為勝，百千俱胝倍為勝，百千俱胝那庾多倍為勝，數倍、筭倍、計倍、喻倍乃至鄔波尼煞曇倍亦最為勝。