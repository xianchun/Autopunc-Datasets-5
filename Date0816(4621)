復次，善男子！云何菩薩摩訶薩修大涅盤成就具足第二功德？善男子！菩薩摩訶薩修大涅盤，昔所不得而今得之，昔所不見而今見之，昔所不聞而今聞之，昔所不到而今得到，昔所不知而今知之。
云何名為昔所不得而今得之？所謂神通，昔所不得而今乃得。通有二種：一者、內；二者、外。所言外者，與外道共。內復有二：一者、二乘；二者、菩薩。菩薩修行大涅盤經所得神通，不與聲聞、辟支佛共。云何名為不與聲聞、辟支佛共？二乘所作神通變化，一心作一，不得眾多。菩薩不爾，於一心中則能具足現五趣身。所以者何？以得如是大涅盤經之勢力故。是則名為昔所不得而今得之。
又復云何昔所不得而今得之？所謂身得自在，心得自在。何以故？一切凡夫所有身心不得自在，或心隨身，或身隨心。
云何名為心隨於身？譬如醉人，酒在身中，爾時身動，心亦隨動；亦如身懶，心亦隨懶。是則名為心隨於身。又如嬰兒，其身稚小，心亦隨小；大人身大，心亦隨大。又如有人身體麤澀，心常思念，欲得膏油潤漬令軟，是則名為心隨於身。
云何名為身隨於心？所謂去來坐臥修行施、戒、忍辱、精進。愁惱之人，身則羸顇；歡喜之人，身則肥鮮；恐怖之人，身體戰動；專心聽法，身則怡悅；悲泣之人，涕淚橫流。是則名為身隨於心。菩薩不爾，於身心中俱得自在，是則名為昔所不得而今得之。
復次，善男子！菩薩摩訶薩所現身相猶如微塵，以此微身悉能遍至無量無邊河沙等諸佛世界無所障礙，而心常定，初不移動，是則名為心不隨身。是亦名為昔所不到而今能到。何以復名昔所不到而今能到？一切聲聞、辟支佛等所不能到，菩薩能到，是故名為昔所不到而今能到。一切聲聞、辟支佛等，雖以神通，不能變身如細微塵，遍至無量河沙等諸佛世界，聲聞、緣覺身若動時，心亦隨動。菩薩不爾，心雖不動，身無不至，是名菩薩心不隨身。
復次，善男子！菩薩化身猶如三千大千世界，以此大身入一塵身，其心爾時亦不隨小。聲聞、緣覺雖能化身令如三千大千世界，而不能以如此大身入微塵身，於此事中尚自不能，況能令心而不隨動。是名菩薩心不隨身。
復次，善男子！菩薩摩訶薩以一音聲能令三千大千世界眾生悉聞，心終不念令是音聲遍諸世界。使諸眾生昔所不聞而今得聞，而是菩薩亦初不言我令眾生昔所不聞而今得聞。菩薩若言因我說法令諸眾生不聞聞者，當知是人終不能得阿耨多羅三藐三菩提。何以故？眾生不聞，我為說者，如此之心是生死心，一切菩薩是心已盡。以是義故，菩薩摩訶薩所有身心不相隨逐。
善男子！一切凡夫身心相隨。菩薩不爾，為化眾生故，雖現身小，心亦不小。何以故？諸菩薩等所有心性常廣大故，雖現大身，心亦不大。云何大身？身如三千大千世界。云何小心？行嬰兒行。以是義故，心不隨身。菩薩摩訶薩已於無量阿僧只劫遠酒不飲，而心亦動，心無悲苦，身亦流淚，實無恐怖，身亦戰栗。以是義故，當知菩薩身心自在，不相隨逐。菩薩摩訶薩唯現一身，而諸眾生各各見異。
復次，善男子！云何菩薩摩訶薩修大涅盤昔所不聞而今得聞？菩薩摩訶薩先取聲相，所謂象聲、馬聲、車聲、人聲、貝聲、鼓聲、簫笛等聲、歌聲、哭聲而修習之。以修習故，能聞無量三千大千世界所有地獄音聲。復轉修習，得異耳根，異於聲聞、緣覺天耳。何以故？二乘所得清凈耳通，若依初禪凈妙四大，唯聞初禪，不聞二禪。乃至四禪亦復如是，雖可一時得聞三千大千世界所有音聲，而不能聞無量無邊河沙等世界音聲。以是義故，菩薩所得異於聲聞、緣覺耳根。以是異故，昔所不聞而今得聞。雖聞音聲，而心初無聞聲之相，不作有相、常相、樂相、我相、凈相、主相、依相、作相、因相、定相、果相。以是義故，諸菩薩等昔所不聞而今得聞。
爾時，光明遍照高貴德王菩薩摩訶薩言：若佛所說不作定相，不作果相，是義不然。何以故？如來先說：若人聞是大涅盤經一句一字，必定得成阿耨多羅三藐三菩提。如來於今云何復言無定、無果？若得阿耨多羅三藐三菩提，即是定相，即是果相，云何而言無定、無果？聞惡聲故，則生惡心；生惡心故，則至三涂；若至三涂，則是定果，云何而言無定、無果？
爾時，如來贊言：善哉！善哉！善男子！能作是問。若使諸佛說諸音聲有定果相者，則非諸佛世尊之相，是魔王相、生死之相、遠涅盤相。何以故？一切諸佛凡所演說無定果相。善男子！譬如刀中見人面像，豎則見長，橫則見闊，若有定相，云何而得豎則見長，橫則見闊？以是義故，諸佛世尊凡所演說無定果相。善男子！夫涅盤者，實非聲果，若使涅盤是聲果者，當知涅盤非是常法。
善男子！譬如世間從因生法，有因則有果，無因則無果，因無常故，果亦無常。所以者何？因亦作果，果亦作因。以是義故，一切諸法無有定相。若使涅盤從因生者，因無常故，果亦無常；而是涅盤不從因生，體非是果，是故為常。善男子！以是義故，涅盤之體無定、無果。善男子！夫涅盤者，亦可言定，亦可言果。云何為定？一切諸佛所有涅盤常樂我凈，是故為定；無生老壞，是故為定。一闡提等犯四重禁、誹謗方等、作五逆罪，舍除本心，必定得故，是故為定。
善男子！如汝所言若人聞我說大涅盤一字一句，得阿耨多羅三藐三菩提者，汝於是義猶未了了，汝當諦聽，吾當為汝更分別之。善男子！若有善男子、善女人聞大涅盤一字一句，不作字相、不作句相、不作聞相、不作佛相、不作說相，如是義者，名無相相。以無相相故，得阿耨多羅三藐三菩提。
善男子！如汝所言聞惡聲故，到三涂者，是義不然。何以故？非以惡聲而至三涂。當知是果乃是惡心。所以者何？有善男子、善女人等，雖聞惡聲，心不生惡。是故當知，非因惡聲生三涂中。而諸眾生因煩惱結，惡心滋多，生三惡趣，非因惡聲。若聲有定相，諸有聞者一切悉應生於惡心，或有生者，有不生者。是故當知，聲無定相，以無定故，雖復因之，不生惡心。
世尊！聲若無定，云何菩薩昔所不聞而今得聞？
善男子！聲無定相，昔所不聞，令諸菩薩而今得聞。以是義故，我作是說：昔所不聞而今得聞。
善男子！云何昔所不見而今得見？善男子！菩薩摩訶薩修大涅盤微妙經典，先取明相，所謂日月、星宿、&#;、諸根不具，不能受法；若得出家，諸根闇鈍，憙犯重戒，乃至五錢。是名余報。
復次，善男子！若有修習憍慢之人，是報熟時，墮於地獄。從地獄出，受畜生身，所謂糞蟲、駝驢、犬馬。若生人中，受奴婢身、貧窮乞丐；或得出家，常為眾生之所輕賤，破第四戒。是名余報。如是等名煩惱余報。如是余報，菩薩摩訶薩以能修習大涅盤故，悉得除滅。
云何余業？謂一切凡夫業、一切聲聞業、須陀洹人受七有業、斯陀含人受二有業、阿那含人受色有業，是名余業。如是余業，菩薩摩訶薩以能修習大涅盤故，悉得斷除。
云何余有？阿羅漢得阿羅漢果，辟支佛得辟支佛果，無業無結，而轉二果，是名余有。如是三種有余之法，菩薩摩訶薩修習大乘大涅盤經，故得滅除。是名菩薩摩訶薩滅除有余。
云何菩薩修清凈身？菩薩摩訶薩修不煞戒，有五種心，謂下、中、上、上中、上上，乃至正見亦復如是。是五十心，名初發心；具足決定成五十心，是名滿足；如是百心，名百福德；具足百福，成於一相；如是展轉具足成就三十二相，名清凈身，所以復修八十種好。
世有眾生事八十神。何等八十？十二日、十二大天、五大星、北斗、馬天、行道天、婆羅墮跋闍天、功德天、二十八宿、地天、風天、水天、火天、梵天、樓陀天、因提天、拘摩羅天、八臂天、摩醯首羅天、半闍羅天、鬼子母天、四天王天、造書天、婆藪天，是名八十。為此眾生修八十好以自莊嚴，是名菩薩清凈之身。何以故？是八十天，一切眾生之所信伏。是故菩薩修八十好，其身不動，令彼眾生隨其所信，各各而見，見已宗敬，各發阿耨多羅三藐三菩提心。以是義故，菩薩摩訶薩修於凈身。
善男子！譬如有人欲請大王，要當莊嚴所有舍宅極令清凈，辦具種種百味肴膳，然後王當就其所請。菩薩摩訶薩亦復如是，欲請阿耨多羅三藐三菩提法輪王故，先當修身極令清凈，無上法王乃當處之。以是義故，菩薩摩訶薩要當修於清凈之身。善男子！譬如有人欲服甘露，先當凈身。菩薩摩訶薩亦復如是，欲服無上甘露法味般若波羅蜜，要當先以八十種好清凈其身。
善男子！譬如妙好金銀盂器，盛之凈水，中表俱凈。菩薩摩訶薩其身清凈亦復如是，盛阿耨多羅三藐三菩提水，中表俱凈。善男子！如波羅奈素白之衣，易受染色。何以故？性白凈故。菩薩摩訶薩亦復如是，以身凈故，疾得阿耨多羅三藐三菩提。以是義故，菩薩摩訶薩修於凈身。
云何菩薩摩訶薩善知諸緣？菩薩摩訶薩不見色相，不見色緣，不見色體，不見色生，不見色滅，不見一相，不見異相，不見見者，不見相貌，不見受者。何以故？了因緣故。如色一切法亦如是，是名菩薩了知諸緣。
云何菩薩離諸怨敵？一切煩惱是菩薩怨敵，菩薩摩訶薩常遠離故，是名菩薩壞諸怨敵。五住菩薩視諸煩惱不名為怨。所以者何？因煩惱故，菩薩有生；以有生故，故能展轉教化眾生。以是義故，不名為怨。何等為怨？所謂誹謗方等經者。菩薩隨生不畏地獄、畜生、餓鬼，唯畏如是謗方等者。一切菩薩有八種魔名為怨家，遠是八魔，名離怨家，是名菩薩離諸怨家。
云何菩薩遠離二邊？言二邊者，謂二十五有及愛煩惱。菩薩常離二十五有及愛煩惱，是名菩薩遠離二邊。是名菩薩摩訶薩修大涅盤具足成就第四功德。
爾時，光明遍照高貴德王菩薩摩訶薩言：如佛所說，若有菩薩修大涅盤，悉作如是十事功德，如來何故唯修九事，不修凈土？
佛言：善男子！我於往昔亦常具修如是十事，一切菩薩及諸如來無有不修是十事者。若使世界不凈充滿，諸佛世尊於中出者，無有是處。善男子！汝今莫謂諸佛出於不凈世界，當知是心不善狹劣。汝今當知我實不出閻浮提界。譬如有人說言：此界獨有日月，他方世界無有日月。如是之言無有義理。若有菩薩發如是言：此佛世界穢惡不凈，他方佛土清凈嚴麗。亦復如是。
善男子！西方去此娑婆世界度三十二河沙等諸佛國土，彼有世界名曰無勝，彼土何故名曰無勝？其土所有嚴麗之事皆悉平等，無有差別，猶如西方安樂世界，亦如東方滿月世界。我於彼土出現於世，為化眾生故，於此界閻浮提中現轉法輪，非但我身獨於此中現轉法輪，一切諸佛亦於此中而轉法輪。以是義故，諸佛世尊非不修行如是十事。善男子！慈氏菩薩以誓愿故，當來之世令此世界清凈莊嚴。以是義故，一切諸佛所有世界無不嚴凈。
復次，善男子！云何菩薩摩訶薩修大涅盤微妙經典具足成就第五功德？善男子！菩薩摩訶薩修大涅盤具足成就第五功德，有五事。何等為五？一者、諸根完具；二者、不生邊地；三者、諸天愛念；四者、常為天、魔、沙門、剎利、婆羅門等之所恭敬；五者、得宿命智。菩薩以是大涅盤經因緣力故，具足如是五事功德。
光明遍照高貴德王菩薩言：如佛所說，若有善男子、善女人修於布施，則得具成五事功德，今云何言因大涅盤得是五事？
佛言：善哉！善哉！善男子！如是之事，其義各異，今當為汝分別解說。施得五事，不定、不常、不凈、不勝、不異，非無漏，不能利益、安樂、憐愍一切眾生。若依如是大涅盤經所得五事：是定、是常、是凈、是勝、是異，是無漏，則能利益、安樂、憐愍一切眾生。
善男子！夫布施者，則離饑渴。大涅盤經能令眾生悉得遠離二十五有渴愛之病。布施因緣令生死相續。大涅盤經能令生死斷，不相續。因布施故，受凡夫法；因大涅盤，得作菩薩。布施因緣能斷一切貧窮苦惱，大涅盤經能斷一切貧善法者。布施因緣有分有果；因大涅盤得阿耨多羅三藐三菩提，無分無果。是名菩薩摩訶薩修大涅盤微妙經典具足成就第五功德。
善男子！云何菩薩修大涅盤微妙經典具足成就第六功德？菩薩摩訶薩修大涅盤，得金剛三昧，安住是中，悉能破散一切諸法，見一切法皆是無常，皆是動相。恐怖因緣，病苦、劫盜，念念滅壞，無有真實，一切皆是魔之境界，無可見相。菩薩摩訶薩住是三昧，雖施眾生，乃至不見一眾生，實為眾生故，精勤修習尸波羅蜜，乃至修習般若波羅蜜亦復如是。菩薩若見有一眾生，不能畢竟具足成就檀波羅蜜，乃至具足般若波羅蜜。
善男子！譬如金剛所擬之處無不碎壞，而是金剛無有折損。金剛三昧亦復如是，所擬之法無不碎壞，而是三昧無有折損。善男子！如諸寶中，金剛最勝。菩薩所得金剛三昧亦復如是，於諸三昧為最第一。何以故？菩薩摩訶薩修是三昧，一切三昧悉來歸屬。善男子！如諸小王悉來歸屬轉輪圣王。一切三昧亦復如是，悉來歸屬金剛三昧。
善男子！譬如有人為國怨讎，人所厭患，有人煞之，一切世人無不稱贊是人功德。金剛三昧亦復如是，菩薩修習，能壞一切眾生怨敵，是故常為一切三昧之所宗敬。善男子！譬如有人其力盛壯，人無當者，復更有人力能伏之，當知是人世所稱美。金剛三昧亦復如是，力能摧伏難伏之法。以是義故，一切三昧悉來歸屬。善男子！譬如有人在大海浴，當知是人已用諸河、泉、池之水。菩薩摩訶薩亦復如是，修習如是金剛三昧，當知已為修習其余一切三昧。
善男子！如香山中有一泉水，名阿那婆蹹多，其泉具足八味之水，有人飲之，無諸病苦。金剛三昧亦復如是，具八正道，菩薩修習，斷諸煩惱瘡疣重病。善男子！如人供養摩醯首羅，當知是人已為供養一切諸天。金剛三昧亦復如是，有人修習，當知已為修習一切諸余三昧。善男子！若有菩薩安住如是金剛三昧，見一切法無有障礙，如於掌中觀阿摩勒果。菩薩雖復得如是見，終不作想見一切法。
善男子！譬如有人坐四衢道頭，見諸眾生來去坐臥。金剛三昧亦復如是，見一切法生滅出沒。善男子！譬如高山，有人登之，遠望諸方，皆悉明了。金剛定山亦復如是，菩薩登之，遠望諸法，無不明了。善男子！譬如春月，天降甘雨，其渧微致，間無空處，明眼之人見之了了。菩薩亦爾，得金剛定清凈之目，遠見東方所有世界，其中或有國土成壞，一切皆見，了了無障，乃至十方亦復如是。
善男子！如由乾陀山，七日并出，其山所有樹木叢林一切燒盡。菩薩修習金剛三昧亦復如是，所有一切煩惱叢林即時消滅。善男子！譬如金剛雖能摧破一切有物，終不生念：我能摧破。金剛三昧亦復如是，菩薩修已，能破煩惱，終不生念：我能壞結。
善男子！譬如大地能持萬物，終不生念：我力能持。火亦不念：我能燒物。水亦不念：我能潤漬。風亦不念：我能動物。空亦不念：我能容受。涅盤亦復不生念言：我令眾生而得滅度。金剛三昧亦復如是，雖能滅除一切煩惱，而初無心言：我能滅。若有菩薩安住如是金剛三昧，於一念中變身如佛，其數無量，遍滿十方河沙等諸佛世界，而是菩薩雖作是化，其心初無憍慢之想。何以故？菩薩常念：誰有是定，能作是化？唯有菩薩安住如是金剛三昧，乃能作耳。
菩薩摩訶薩安住如是金剛三昧，於一念中遍到十方河沙等諸佛世界，還其本處，雖有是力，亦不念言：我能如是。何以故？以是三昧因緣力故。菩薩摩訶薩安住如是金剛三昧，於一念中能斷十方河沙等世界眾生所有煩惱，而心初無斷諸眾生煩惱之想。何以故？以是三昧因緣力故。菩薩住是金剛三昧，以一音聲有所演說，一切眾生各隨種類而得解了；示現一色，一切眾生各各皆見種種色相；安住一處，身不移易，能令眾生隨其方面，各各而見；演說一法，若界、若入，一切眾生各隨本解而得聞之。
菩薩安住如是三昧，雖見眾生，而心初無眾生之相；雖見男女，無男女相；雖見色法，無有色相，乃至見識，亦無識相；雖見晝夜，無晝夜相；雖見一切，無一切相；雖見一切煩惱諸結，亦無一切煩惱之相；雖見八圣道，無圣道相；雖見菩提，無菩提相；雖見於涅盤，無涅盤相。何以故？善男子！一切諸法本無相故。菩薩以是三昧力故，見一切法如本無相。何故名為金剛三昧？善男子！譬如金剛，若在日中，色則不定。金剛三昧亦復如是，在於大眾，色亦不定，是故名為金剛三昧。
善男子！譬如金剛，一切世人不能評價。金剛三昧亦復如是，所有功德，一切人天不能評量，是故復名金剛三昧。善男子！譬如貧人得金剛寶，則得遠離貧窮困苦、惡鬼邪毒。菩薩摩訶薩亦復如是，得是三昧，則能遠離煩惱諸苦、諸魔邪毒，是故復名金剛三昧。是名菩薩修大涅盤具足成就第六功德。