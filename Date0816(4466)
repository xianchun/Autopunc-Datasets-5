無準禪師者，諱師范，蜀都雍氏子也。九歲依陰平山沙門試經，目不遺炤。紹熙五年，具戒訪道，乃求坐禪訣於老宿堯公。有信入，即出峽，謁佛炤光禪師。
光曰：生緣何處？
對曰：劍州。
曰：帶得劍來麼？師便喝。
光笑曰：者烏頭子也亂做。
又過靈隱，參密庵禪師。密庵不易見，乃入破庵先首座之室。先與語，陰奇之。一日，要師游石筍庵，有道者問：胡猻子捉不住時如何？
先答曰：如風吹水，自然成紋。
師恍然大徹，失聲曰：諾。先大喜而歸。
師遂事先公，赴穹窿。蓋先以師深得玄要主賓之旨，可倚重正宗也。先公移居臥龍，師辭，游天臺。尋開法明州清涼，以香酬破庵先公，於是吳越知名。
師初寓瑞巖，夢偉衣冠者，持茅授師。及至清涼，見伽藍像，即向所夢者也，茅乃神之姓焉。三年，遷焦山，次三年，遷雪竇，有大名者皆歸之。乃示眾曰：面面相看，眼眼廝覷，衣外別傳，有甚憑據？到卻門前剎竿著，鳳棲不在梧桐樹。
又曰：兀兀地思量，無可得思量；無可思量處，真個好思量。大庾嶺頭逢六祖，鰲山店上見曾郎。又曰：賊火相逢恰五更，現成贓物不須爭，暗中多少都分了，天曉依然各自行。又曰：日面月面，突出難辨，擬欲擡眸，空中兩。
師居雪竇三年，詔補育王。又三年，住徑山。居無何，徑山毀，知事者懼，師引咎自歸，一眾咸安。師整頓荒基，說法如故，仍請希叟為副寺，退耕為監院，別山智為化主，雪巖欽為座元。
未久寺成，朝旨召入慈明殿，陞座，師舉賓頭盧尊者赴阿育王宮因緣，乃曰：君王一語出如綸，尊者眉毛八字分，四海風清烟浪靜，碧天無際水無垠。上大悅，賜金紋袈裟，號佛監禪師。
六年，徑山復毀。毀之夕，風雨暴作，師端座別舍，漠然不問，且笑且吟曰：雨散云收後，崔嵬數百峰，王維雖妙手，難落筆頭踪。仍結茅安眾。
寺復成，又去四十里，別筑萬年，正續以憩。云水不遠，復建精舍為歸藏所，藏前後所賜宸翰。敝室左右奉祖師與先世香火，或期誕諱，必為飯僧佛事，以贊冥福。蓋蜀亂，師之先祀絕矣，故祠之。上聞嘉嘆，賜名圓照庵。
淳佑戊申，又小筑於明月池上，為退休計。師臘既高，綸音次序，存問不間，師惟歷書古德機緣，謝對而已。或大賓過山，師獨揭心宗要領，間咨南比國運，師俯首一默而已。
己酉三月望，陞座曰：山僧既老且病，無力得與諸人東語西話，今日勉強出來，從前所說不到底，盡情向諸人面前抖擻了也。乃起抖衣曰：是多少？
遂區囑後事，復手書達上言別。上遣中使慰問後事，師曰：來時空索索，去時赤條條，更欲問端的，天臺有石橋。移頃而寂，塔於圓照庵。嫡嗣有雪巖欽禪師。
贊曰：南堂謂：師居五峰，法席之盛，不下妙喜時也。眾多糧少，而重罹回祿，不無奔走四方之勞。想見其曲折，茍非以荷負正宗為心，則安能籧篨若此？嗚呼！南堂其知言矣！
別山祖智禪師者，蜀人也。其先楊姓，世有顯任。智既生正信之家，幼絕世緣，七歲紹印沙門化為行童，授以，脫口成誦。
宋嘉定癸酉，試所習得度，其年十四矣。又五年，參牛全於昭覺。經二載，苦制話頭，不敢展衾，每至後夜，或假寐而已。偶聞姑蘇僧誦殺六巖法語，字字皆點著自己禪病。時巖住姑蘇之穹窿山，智徑走見，以古德因緣求指。巖惟瞑目端坐，展掌示之，不決，請益，巖如前，無它語。於此又二載，智所求益哀，巖竟不換機，智乃擬簡藏經，融會本參。
因閱華嚴善財入彌勒樓閣，見閣中有無量不可思議諸佛境界，有省。默舉祖師公案，皆會節目。舉似於巖，巖方啟齒曰：靈云見桃，意在甚處？
對曰：萬綠叢中紅一點，幾人歡喜幾人瞋？巖以為然，乃可之。
智復遍歷名席，俱獲美譽。渡錢塘，游天臺，友斷橋倫，見無準范禪師於雪竇。范棒喝風馳，智結舌不能仰對。范每受參垂問，智每擬當機，瞻視范公，不能進措一辭，乃私嘆曰：我生平所參所悟底，皆死法也。死法何濟哉？
乃盡捐宿負，堅依范公。久之，於范公棒喝中大通妙旨，遂呈偈曰：
用盡工夫夜欲闌，東挑西撥見還難。
無端豆爆寒灰里，便把柴頭作火看。
范公遷育王、徑山，智皆負包與俱。徑山毀，知事者多懼，勸范棄之。智曰：不可。昔南禪師住歸宗，歸宗被火，有司責其咎，南尚順而居之，以故南公之名大重。今徑山雖火，而時清道泰，且堂頭和尚以咎自歸，無棄去之心，我輩為人子臣，當仰體君父之心。父子、君臣道合，反廢為新，庸何慮焉？智於是自充化主，而殿閣樓臺從鼓舞中涌起五峰矣。
嘉熙二年，出住洞庭之天王寺，以真言實踐接納方來，然好貶剝諸方，江湖以智天王哂之。癡絕沖嘗問洞庭來僧：曾見智天王否？
對曰：學人適從天王來。
曰：尋常有何言句？
僧舉天王示眾語曰：帶鎖擔枷招罪犯，安禪入定坐深坑，兩頭踢脫無依倚，一個閑人天地間。
沖笑曰：恁麼則智天王罪過不少。
丞相游公侶以西余虛席，請智補之。未久，智自西余荷策遷金陵之蔣山，參徒蟻聚，名滿淮南。
悅堂誾道者，初游吳，聞智尋常怒氣噀人，不減居天王時，乃謁智。智問曰：是何法諱？
對曰：祖誾。
近離何處？
對曰：江西。
曰：馬大師安否？
對曰：起居和尚。智拽杖便起，誾躡履便行。
侍僧問曰：適來者僧未知留否？
智笑曰：是必去也。侍僧出訪旦過堂，果去矣。
誾住後，乃曰：我當時只肯別山收，不肯別山放。
寶佑四年，天童火，無少剩。州帥吳公潛以疏聞上，上以智居天童。智曰：攜吾白骨以伴青山，足矣，興復之事，豈吾望也？遂於瓦礫堆中構草廬以安眾。三載之間，松關盡處，青山捧出梵宮，而壯甲東南焉。
智處眾，能耐小節，深得衲子之心。衲子互相頌曰：吾師諱祖智，即弘智再來也。
景定改元九月朔，示眾曰：云淡月華新，木脫山露骨。有天有地來，個個眼睛活。乃掩室，復令傳語曰：不及相見，各自努力。
越十日，珍囑後事，叉手捐世，壽六十一，坐四十七夏。塔於中峰。
贊曰：我師翁悟老人，新天童時，修輯歷祖石塔，余得見智公之塔圮於荊棘叢中。及考天童中興圖志，惟公大有功於天童者也。公初事無準，居徑山，以大義鼓舞，遽成五峰樓閣。後公居天童，不三載而重興莫大之精藍，亦座下有其人而鼓舞之。嗟乎！非忠於事上，誠以接下，曷克有此哉？
斷橋和尚，名妙倫，姓徐氏，臺之黃巖人也。弱冠欲入瑞巖鄰寺出家，其父兄不許，強倫治生產。倫不樂業，乃遯永嘉，圓頂於廣慈寺。受戒歸省，得問道於瑞巖谷源禪師。源以麻三斤話示倫，倫大疑之，如面千尺鐵。因鄰僧讀楞伽經曰：蚊蟲、螻蟻無有言說，而能辨事。倫有省。
會無準范公中興雪竇，雪竇風峻，禪者不易上謁。倫下包，直趨方丈，左右莫能止。范公怒曰：甚處來底？
對曰：瑞巖。
曰：到此何為唐突若是耶？
倫從容進曰：實為己躬事切，來呈似耳。
曰：有甚驢事馬事，試舉看。倫乃陳其所得。
范曰：狗子因何有業識？
倫進語，范不顧。如是滾滾不住，連進三十語，范俱不顧。擬再進語，無可湊泊者，乃跪泣請曰：師寧無方便乎？
范公憐之，以古頌示曰：
言有業識在，誰云意不深？
海枯終見底，人死不知心。
倫悚栗沈吟，忽聞板響，通身汗下，連拜范公足下。范笑曰：我不汝欺也。倫弗吐一詞而出。
范公移居育王、徑山，倫皆從而相之。是時出公門者，雪巖欽、別山智等，各化一方，稱有道焉。倫亦領祗園小剎，據室燒香，甚有大體，一時名衲趨其座下，院窄無所容，移居瑞巖，又移國清。倫為人徑直無諱，好采群言，評量古今，議論既出，如束濕薪，然皆援經據史，如披曉鏡，人以為博物宗匠，若智若愚，爭識一面而後已。
晚居凈慈，嘗謂眾曰：荊山有玉，獲得者不在荊山；赤水有珠，拾得者不在赤水；衲僧有無位真人，證得者出入不在面門。橫按拄杖曰：會麼？幽州江口石人蹲。
又曰：德山低頭，夾山點頭，俱脂。遂以後事分付門人方山寶、竹屋簡，又裁書別諸方知己。
魏國公閱倫書，大驚，即遣使問曰：師生天臺，為甚死在杭州？
倫微笑，以手指左右曰：日出東方夜落西。其使擬拜，倫已化去。
贊曰：斷橋和尚以英偉之姿，入雪竇范公之門，始知肘後靈符不從人得。及出世而簸揚淘汰，可謂精於得人矣。以故方山寶輩數傳而世其家，諸方稱之曰：斷橋一脉有以也。不然，則如世暴流，朝盈夕涸，而斷橋一派嘉聲何從而挹之？
禪師名道沖，字癡絕，出武信荀氏。少為書生，精通六藝，有聲。然數困棘圍，沖自解曰：無憂也，非當成我出塵之志乎？竟剃落於梓州妙音院，具戒，出蜀，放浪於吳楚間，藐諸宗匠而不愿見也。
當此之時，曹源生禪師唱密庵之道於妙果，沖幾擬進謁，復中止，流連講肆，惟見禪者接足往來妙果，且頌妙果之機用。沖心計生：公若無長處，何得人心若是耶？乃奮起往見，與生酬對數語，深畏之，求侍左右，不去者一年。
生公宗乘玄旨，沖俱領會，但於拳棒交馳，似有所滯；且屢呈伎倆，生屢拂之。沖恨辭去，曰：尚余一雙窮相手，要向諸方癢處爬。竟去。
歷諸保社，信宿即行。又見靈隱岳，岳又不諾，沖又擬去，乍遇故友挽之，住經八余月。或告岳曰：沖君才華非易得也，不以方便接之，其失士乎？
岳曰：我已八字打開，渠當面錯過，卻怪阿誰？
沖聞之，口耳俱喪，徹見生公妙用，乃北面妙果而拜之曰：幾負吾師！幾負吾師！
住後，嗣法曹源生。初，江湖衲子觀望不歸，及其開堂接納，星飛電卷，老師、宿德稱善，於是眾歸如云。
上堂，有僧問：心佛及眾生，是三無差別，如何是過去心？
曰：放待冷來看。
如何是現在心？
曰：你問我答。
如何是未來心？
曰：後次上堂向你道。
如何是過去差別智？沖以拂子擊禪床左。
如何是現在差別智？沖擊禪床右。
如何是未來差別智？沖向中間一點。
僧乃禮拜曰：心佛眾生無向背，十方剎海一毫收。
沖曰：過去心不可得，現在心不可得，未來心不可得。三心既不可得，喚甚麼作差別智？若人見得徹去，三世諸佛無一時不在諸人頂上轉大法輪，更來者里挨肩并足討甚麼椀！以拄杖一時趕散。
沖初住嘉禾光孝，次遷蔣山。蔣山瀕江，多惡歲，艱於行乞，一眾有菜色。沖振起謂之曰：我佛祖門風處違常順，且饑寒凍餒，獨非佛事乎？況法喜之食，食無窮也。即自攜布袋，日走街坊，不以風雨自間，每回，必命鼓集眾，提持不倦，如此一十三載如一日，叢林不窘。
有詔移居天童，會育王又虛其席，以為沖善荷大眾，請沖攝理之。乃小參曰：天童用底，來育王用不著；育王用底，來天童用不著。用不著處用有余，一箭雙鵰隨手落。
晚遷徑山。一日，上堂曰：世尊生平用盡伎倆，及其摩胸告眾：求生不得生，求死不得死。山僧則不然，要行便行，要去便去，八臂那吒攔不住。移時坐寂焉。
沖善書，暮年尤好之，然所書者，皆先覺古德警策偈頌，無雜言也。有學士求書，欲沖自撰詩文，沖諾，即命引紙，乃大書摩訶般若波羅蜜七字。學士笑曰：仍是舊底。
沖以手婆娑曰：我不敢輕慢你等，你等皆當作佛。
贊曰：田單持不二心，以守節即墨，不逾年，下七十余城，還之於齊，可謂壯矣！沖公以妙年持不二心入道，蹶然紹生公一脉於將絕未絕之際，且處違常順，奠蔣山一眾於風雨飄搖中，俾曹源生公之道復振於時，不亦偉哉！
天目禪師文禮者，字滅翁，生阮氏，為臨安籍也。得度於真相寺智月沙門，得道於薦福松源岳禪師，出世於郡之廣壽，次則雁山能仁。復詔居南屏凈慈，終於天童者，蓋赴暮年之詔也。四會談禪，兩赴明詔，於其西丘福泉，乃退閑之所也。
禮居雁山時，南國衣冠君子多從之游。禮杖拂蕭然，清風迫人，松下云間，泉聲石色，無尊卑，目遇而已。然卒不樂，乃退居梁渚西丘，自述曰：我自南山退席回，嬾將藤杖接方來，有時拄到晴坡上，簡點梅花幾樹開。
方是時，晦庵居士朱熹者，以道學開舘臺南訂。有司挽禮再居能仁，不起。乃作偈簡雁山耆宿曰：
我拋一語墮龍湫，逗石穿云幾度秋？
白發詎那看不透，月寒高掛冷猿愁。
禮既休閑於梁渚，道俗相尋不絕。禮多兀坐繩床，熟視搖手而已，或格外相愜，禮自理瓶鐺，談笑連朝夕不厭也。
節齋趙公慕禮高行，微服過訪，坐語竟日，節齋去，禮竟不問其姓名。適凈慈席虛，節齋起禮補之，不赴。節齋乃言於上，上強命之入院。禮曰：九重命下，四海同欽，山岳懽呼，禽魚起舞。且物外道人因甚也被轉卻，順是菩提？四眾稱善。
未久，又杖策宵遯，退居福泉，上惜之，復敕天童居禮。禮居天童，常以南山筀笋，東海烏鯽話驗方來，擬對，禮輒督牙三下，識者驚焉。一時，及其門者，非智過於師，不易放行。故自書曰：無韶陽來扣門，終不拶人腳折。有德山至，詰問，方才吹滅紙燭，堪嗟狐媚妄相嗣續。寧教草滿法堂，苔封古屋。楊岐不得保寧、白云，晦堂若非死心、靈源，其余碌碌，難為接足。
禮住天童，不久又棄，歸西丘舊隱，然方賓益勝。朱晦庵嘗詣禮，禮以格外瀟灑示之。晦庵則彬彬然有容，整冠進問，母
去，明日為你說。
覺念日月蹉跎，含涕而出，露立。待旦，整威儀入室，凈憐之，乃上堂曰：一個烏梅似本形，蜘蛛結網打蜻蜓，蜻蜓落了兩邊翼，堪笑烏梅齩鐵釘。
覺傍失聲曰：早知燈是火，飯熟已多時。凈便喝。
識者稱凈險要頗類云門，其縝密實如洞山，但未見稟承何人。或間請曰：師唱道多年，名滿叢林，高足已闡化，方得法源委，乞明指示。
凈良久，笑曰：涅盤堂里向汝道，執監手曰：好似個甚麼？
監曰：似佛手。
親歿，即從長蘆真歇禪師得度。珏首座器其進止端莊，以方便示監。監即隱象山，屏絕諸緣，一钁為伍，廓達玄旨。復就珏，珏可其見處。
監住後，以枯淡集方來。晚年，徙居雪竇座下，明眼衲子皓首相依。如凈以柏子話請益監，監本色策之，凈乃領悟，曰：西來祖意庭前柏，鼻孔寥寥對眼睛，落地枯枝才聝跳，松羅亮格笑掀騰。
監曰：老成持重，為人天眼，聲光暴耀，非我所望。
凈既受記莂，乃重其師訓，半生開化，不邀虛名。又疾時輩冒稱越繼，故臨末際，方示法源。乃召眾曰：六十六年，罪犯彌天，打個聝跳，活陷黃泉。咦！從來生死不相干。奄然長往。
贊曰：丹霞大隆洞宗之後，而冒濫之弊，駸駸有矣。長翁舉措風規，無乃涂毒鼓不容側耳，抑識法者懼乎？但其入理深談，不滯玄微，真洞下獰龍，而云行雨施，詎可量哉？
禪師名至溫，字全一，邢州郝氏子。為天童如凈禪師八世之裔也。性敏捷，不易出語，語則合度。
六歲從萬松秀禪師祝發為大僧。是時，萬松之庭多俊杰，會偽金章宗明昌四年卻殿了，與你相見！
溫不覺失笑，秀顧溫曰：笑甚麼？
對曰：可惜打破瓦。
秀曰：打破後如何？溫又無語。
然溫博學強記，與雪庭裕公往還辯論，裕每譽之。秀公遷大都仰山之棲隱寺，丞相耶律楚材常問道棲隱，因與溫甚善。會同學林泉倫上座出住萬壽，溫以大事未了為愧，且憂憤成疾。久之，乃得秀公之旨，於是機不可攖。
秀公暮年常課華嚴，門下得法者雖一百二十人，惟溫最愜公意。其金都應酬，悉以溫代之。秀公歿，會元主伐金，溫開法華嚴，林泉倫繼席報恩，其道價齊重於京都。
元主研究三教典籍，以為宋徽宗不業三教正經，佞於方士丹昇之說，以至亡國，詔有實學之士，較諸道藏偽撰，除道德、南華外，盡行燒毀，命林泉倫於大都憫忠寺舉火。
是日，傾都傳聞，士庶畢集，倫乃以火炬打圓相云：諸仁者！只如三洞靈文，還能證此火光三昧也無？如斯會得，家有北斗經，枉教人口不安寧。其或未然，從此灰飛烟滅後，任伊到處覓天尊。急著眼看！便燒之，眾口雜然稱正，時至元庚申也示疾，沐浴更衣而逝，異香三日。茶毘，舍利無數，四眾分塔而祀之。
贊曰：朝生鳳雛，自與千歲玄鶴同途而異轍。余觀溫公驅烏於萬松之庭，其胸中固已吞云夢八九耳。及演化大都，果遠出群賢之上。然兵火之余，能使王公貴人信有此事，非冰霜潔行，不足以感之。今人獨味萬松評唱之語，而不聞公有回天之力，何哉？余故表而出之，為洞宗之威鳳云。