开府仪同三司特进试鸿胪卿肃国公，食邑三千户，赐紫赠司空，谥大鉴，正号大广智，大兴善寺三藏沙门不空，奉诏译尔时文殊师利白佛言：世尊！一切诸字母，云何一切诸法，入于此及陀罗尼字？
佛告文殊师利：一切诸法，入于字母及陀罗尼字。文殊师利！如：
称阿字时，是无常声。
称阿字时，是远离我声。
称伊字时，是诸根广博声。
称伊字时，是世间灾害声。
称坞字时，是多种逼迫声。
称污字时，是损减世间多有情声。
称字时，是直软相续有情声。
称字时，是断染游戏声。
称力字时，是生法相声。
称字时，是三有染相声。
称曀字时，是起所求声。
称爱字时，是威仪胜声。
称污字时，是取声。
称奥字时，是化生之声。
称暗字时，是无我所声。
称恶字时，是沉没声。
称迦字时，是入业异熟声。
称佉字时，是出一切法等虚空声。
称誐字时，是甚深法声。
称伽字时，是摧稠密，无明、闇冥声。
称仰字时，是五趣清净声。
称左字时，是四圣谛声。
称磋字时，是不覆欲声。
称惹字时，是超老死声。
称酂字时，是制伏恶语言声。
称娘字时，是制伏他魔声。
称吒字时，是断语声。
称咤字时，是出置答声。
称拏字时，是出摄伏魔诤声。
称荼字时，是灭秽境界声。
称拏字时，是除诸烦恼声。
称多字时，是真如无间断声。
称佗字时，是势力进无畏声。
称娜字时，是调伏律仪，寂静安隐声。
称驮字时，是七圣财声。
称曩字时，是遍知名色声。
称跛字时，是胜义声。
称颇字时，是得果作证声。
称么字时，是解脱系缚声。
称婆字时，是出生三有声。
称莽字时，是息憍慢声。
称野字时，是佛通达声。
称啰字时，是乐不乐胜义声。
称砢字时，是断爱支声。
称嚩字时，是最上乘声。
称舍字时，是出信进、念定慧声。
称洒字时，是制伏六处、得六神通智声。
称娑字时，是现证一切智声。
称贺字时，是害烦恼，离欲声。
称乞洒字时，是一切文字究竟无言说声。
文殊师利！此谓字母义，一切诸字入于此中。